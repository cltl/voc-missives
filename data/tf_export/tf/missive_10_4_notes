Op 12 januari waren de Oostrust, Bethlehem, Goidschalxoord, Watervliet, Middenrak, Patmos, Rust en Werk, Rijnhuizen en Slot Kronenburg vertrokken, en behalve Rust en Werk » 
Van de Rust en Werk is nog geen bericht. De belading van de Streefkerk, Abbekerk, Duif en Hofwegen is minder vlot gelopen dan gewenst wegens de uitzonderlijke droogte en krachtige branding op de bank in de Kali Besar, waardoor geen vaartuig in of uit kon. De schepen zijn tot 15 februari blijven liggen, geplaagd door ziekte en sterfte onder de bemanning. De Streefkerk en Hofwegen zijn met 8, de Abbekerk met 4 en de Duif met 6 matrozen versterkt. Besloten is op Sint Helena te verversen indien de Kaap niet kon worden bereikt voor het kenteren van de moesson. Alleen de Streefkerk moet de Kaap aandoen voor het overnemen van de lading uit de verongelukte schepen. De vier schepen hadden op 26 en 27 februari Straat Sunda verlaten. Het uit China repatriërende schip Beekvliet heeft Bantam aangedaan om ankers en touwen en is op 22 februari weer vertrokken. De Knappenhof is doorgezeild. Op 14 februari aankomst van de Kaap van de Popkensburg en de Schellag. De Petronella Alida, Ruiter, Cornelia, Schonauwen, Hogersmilde, Landskroon en Buvegnies werden nog verwacht; de toestand der bemanning was slecht. Bericht van een Engels schip dat de Ketel op 16 september op Sao Tomé reeds 50 doden had. De Drechterland was van de Kaap vertrokken. De Boot en 's Heer Arendskerke aangewezen voor het vervoer van de te Batavia aangebrachte thee. Zonder aanbreng van volk uit Nederland ziet men geen kans de schepen te bemannen. 
Den Dam en de Hillegonda op 16 en 23 december via Tegal en Makassar met 400 last rijst naar Banda gezonden; de Spiering op 25 januari met lading t. w. v. f 164. 299, w. o. 75 last rijst. Aan Radja Joan is f 874 verstrekt. De begrafenis van Penghulu Berbangsa di Radja kostte 181 rsd; zijn nalatenschap verviel aan de Compagnie. De nieuwe notenconfijtster moet met haar werk doorgaan. Een zwavelexpert naar Banda gezonden voor onderzoek. Nog vier burgervaartuigen toe ge staan. Wegens gebrek aan scheepsruimte konden niet alle noten worden afgevoerd, » 
Parparra, para-para (Maleis), stelling van latwerk voor het drogen van onder meer nootmuskaat. 
Aan Jan Elbregt Bleret, Louis Weiman, Frederik Scholten, Willem Maurits, Pieter van Omme, Julius Kuyping en Elisabeth Jacobsz. toegestaan hun geërfde of gekochte perken te aanvaarden tegen betaling van een tiende aan de Compagnie. 800 tonnen kalk ingekocht bij de perkeniers tegen 20 stuivers de last. Dit mag niet de aandacht afleiden van het onderhoud der perken. Orders gesteld voor het oplossen van geschillen tussen orangkajas op de Zuidooster- en Zuidwestereilanden. Bij de visitatie waren geen nagel- of notebomen op genoemde eilanden gevonden. Abraham Bernard secunde van Banda, Philippus Stephanus Renet opperhoofd van Ai, Jan Jochems fiscaal, Jacobus Leborgne hoofd van Wayer, Johannes Philippus de Barnewal kapitein-militair. Personalia. 25 mardijkers en 7 Europese militairen naar Banda gezonden, evenals de ziekentroosters Dirk Oortman en David Nieuwmans. Aan het verzoek om 2 predikanten kon niet worden voldaan. Aan de rantsoenisten 4j Ib spek en vlees verstrekt, voor de andere helft contanten, wegens het tekort aan spek na de mislukte reizen in het voorafgaande jaar. 
De Jonge Willem en het jacht Schiedam op 9 en 10 maart naar Ternate vertrokken met 40. 000 rsd contanten, nl. 30. 000 rsd aan ducatons, 8000 rsd aan ropia’s en 2000 rsd aan duiten; verder 306 pakken textiel en 103 manschappen, nl. 60 militairen, 30 matrozen en 13 ambachtslieden. Voor de koningen geschenken t. w. v. f 2556. De Jonge Willem moet via Bima en Semarang terugkeren om sapan- en timmerhout mee te nemen. Jan Smit subaltern hoofd van Menado. Personalia. De schipper van het jacht Castor en Pollux, Jan Tvera, was door de kok vermoord. Ds. Johannes Scherius is wegens zijn kennis van het Maleis naar Batavia opgeroepen. » 
De gouverneur is gelast in het vervolg geen algemeenheden meer te debiteren. De Hollandse en inlandse drankenpacht bracht 4900 rsd op. Geen houtwerk van voldoende kwaliteit uit Sulabesi te verkrijgen. Voor 1482 rsd aan wissels naar Batavia overgemaakt. Ds. Scherius heeft de visite van de kerken en scholen op de westkant van Celebes en de noordereilanden van de Molukken verricht. Batavia heeft opheldering verzocht over opmerkingen in het rapport over andere kerkdienaren. Over de reis van de vorst van Tabukan naar de Spanjaarden was alleen een ongetekende Maleise verklaring te krijgen; men heeft de zaak laten rusten. Philip Cornelis Paparang heeft zijn vader Zacharias als vorst van Taruna opgevolgd; er is enig textiel t. w. v. ƒ 73 als geschenk uit gereikt. De vorst van Batjan verzoekt om versterking van het fort Barneveld. De recognitiepenningen moeten met de vorst worden verrekend. Het verzoek van de koning of zijn onderdanen die de extirpatie op Ubi en Batjan verzorgen dagelijks een schelling mogen ontvangen is afgewezen. De koning is een zilveren kom t. w. v. 51 rsd gezonden, en voor 300 rsd salempuris. De vorst van Tidore heeft de sengadji van Patani naar de vier Papuase koningen gezonden, te weten die van Waigeo, Salawati, Misooi en Waygama. De vorsten hebben gehoorzamheid beloofd aan hun ‘souverein’. De vorst van Tidore heeft de extirpatie laten uitvoeren. Verzoek om 73 pendeloques voor het veranderen van de koninklijke muts. Aan het koninklijk verzoek om een slaaf die bas en viool kan spelen was alleen te voldoen tegen een zeer hoge prijs. Zo’n slaaf was zeker niet te ruil tegen de slaaf die de koning had gezonden; deze werd getaxeerd op 15 rsd. De koning verzoekt om payement en schellingen. Men hoeft niet meer lont tegen i rsd per kip aan te nemen dan men nodig heeft. Batavia begrijpt de klacht van het hof niet, dat de geschenken jaarlijks minder worden, omdat de waarde op de oude voet is gebleven. De koning van Ternate had bij een persoonlijke visite aan de gouverneur verzocht nieuwe bobato’s te mogen aanstellen. Negen Cangayers die op Amboina in de ketting zaten waren op verzoek van de vorst vrijgelaten. De weduwe van Ketjil Tolokko leverde 3984 kipper lont a 13 stuiver. De sloep Nias bestemd voor dienst in de Molukken. 
De Haften en de galjoot Snip met brief d. d. 25 maart naar Makassar. De vorst van Bima tracht het door Daëng Mangaliki ‘verbrande’ landschap Roe te heroveren. Men mag de vorst bijstaan met kruit en lood. De scheep sleiding van de Jacoba moet zich verantwoorden voor het overboord zetten van artilleriegoederen. De 3145 rsd die de vorst van Boni de Compagnie sinds 1711 schuldig is, mag niet worden af geschreven, » 
Aan de schepen Valkenisse, Delfland, Herstelling, Jacoba, Stad Leiden, en de jachten Middenrak, Spieringshoek en Schiedam is voor ƒ 31. 000 verstrekt. Het te Makassar en Bima verstrekte payement moet weer tegen dezelfde waarde in ducatons of ropia’s worden ingeruild. 340 overbodige kobans moeten weer teruggezonden worden. Afgaande gouverneurs moeten niet mondeling, maar schriftelijk rapporteren. Door de 
oorlog stond de handel bijna stil Opbrengst rijsttiende in Bulukumba ruim 85 last. Op Bonthain ruim 20 last. De imam van Bulukumba is wegens verzet tegen de heffing afgezet. De sloep Concordia gekocht voor 4000 rsd. De sloepen Jonge Dirk en Snip naar Makassar gezonden in plaats van de voor Bengalen bestemde Bellasoor en Verlangen; idem, als zij kunnen worden gemist, de Adriana en de Wantrouw. De sterke drankenpacht zal bij gebrek aan belangstellenden worden waargenomen door een korporaal, die hierover wekelijks aan de gouverneur moet rapporteren. Met de schepen 40. 000 Ib buskruit, 100. 000 rsd in ducatons en ropias, en 10. 000 rsd payement overgezonden; verder 200 Europese en 150 Balische militairen. Eind juni waren er 1173 man Europees en 622 man inheems personeel. De wissel van wijlen Sautijn a 10. 000 rsd Nederlands is voldaan. Geschenken aan Aru Tanette van Boni, de vorst van Sopeng, en Datua Baringan. Personalia. De luitenant Abdul Gaffur Candan kapitein der Baliërs. 
Op 20 februari ging het jacht Jacob Willem naar Timor met lading t. w. v. f 17. 313. Toestemming 10 slaven in te kopen ter vervanging van 15 afgeleefde. De sandelhoutboompjes moeten onder toezicht van de resident worden uitgegraven. 6 manschappen naar Timor. Ds. Gerardus van Ommeren zal op Timor de sacramenten bedienen, en Tie bezoeken. Hoop dat na de opzending van de regent Dauwmane de rust zal terugkeren. Het verzoek van de Timorese vorsten om vrijstelling van de tol op slaven niet ingewilligd: de oude gewoonte waarop zij zich beroepen betekent weinig. Geschenken aan de vorsten voor ƒ 2463. Aan Wouter Tempezel, de uit Banda naar Lifao gevluchte burgerperkenier, is pardon verleend. 
Op 28 november aankomst van de kunting Susang met 25. 375 Ib tin, waarde ƒ 6800. Met 19 Javaanse handelsvaartuigen 8600 kadjang matten gebracht; kosten inclusief vracht ƒ 792. Op 28 februari de Hopvogel aangekomen met 385. 276 Ib zwarte en 5500 Ib witte peper, en 150. 625 Ib tin; waarde f 84. 419. Geschenk voor de sultan 30 pikol tin. Brief d. d. 21 februari gebracht door de gezanten Kjahi Tummenggung Sura Mangala en Kjahi Demang Dita Mangala. Op 9 maart 30 Javaanse handelsvaartuigen met 20. 700 kadjang matten, kostende inclusief vrachtloon f 1907. De moeizame inkoop van peper wordt geweten aan de 1 rsd hogere prijs per pikol die te Batavia wordt betaald. De geringe peperopbrengst toegeschreven aan de strijd met Bantam. De hoeveelheid witte peper was zo klein door het afbreken van werkplaatsen die binnen de door de sultan en Compagnie overeengekomen grens van 50 roeden vanaf de loge waren gebouwd. De Compagnie bezat verder geen hoger gelegen land. De koning heeft bij bekkenslag in geheel Palembang laten bekend maken dat de nieuwe ronde Spaanse realen door iedereen moeten worden aangenomen. 
Aankomst van de tandjungpura Kakatoe op 9 januari met brieven d. d. 2 december van de resident en de sultan. De pantjalang Suikermaler keerde 8 maart terug met een brief d. d. 20 februari van de resident en Pangeran Natawidjaja Mankunegara. Met de Kakatoe 50 pikol peper en 205 taël goud, totale waarde ƒ 13. 000, aangebracht; met de Suikermaler 20 pikol peper en 62 taël goud. Lasten f 5070 hoger dan de winsten. In de huizen van twee inheemsen 32 kati opium en 24 Bengaalse kleden achterhaald die vanuit Ma lak ka waren binnengesmokkeld. » 
Men verwacht dat de nieuwe peperplanten in 2 a 3 jaar vrucht zullen dragen, » 
De schuld van de sultan is vereffend. Hij zond twee paar olifantstanden; de rijksbestuurder en Raden Pamoth 112 Ib was. 
De op 25 januari vandaar vertrokken Groenswaart en Land van Beloften vervoerden lading t. w. v. ƒ 135. 000, nl. 1. 000. 000 Ib sapanhout, 147. 000 Ib tin, 20. 000 Ib ivoor, 33. 600 Ib gomlak, 1700 buffelhoorns, 100 potten atjar, 50 potten honing, 35 potten kalk en 375 reaal goud. 16 maart terugkeer van de Groenswaart. Na de brief van vorig jaar is de handel op de oude voet hersteld en de tinhandel op Ligor weer vrij. De goede gezindheid van de vorst blijkt verder uit het geschenk van een gouden betelstel, een Siams zwaard en de verlening van de titel Oluang Appaia Wietchit aan het opperhoofd Van den Heuvel. Ook de phra-klang is bijgedraaid, hij heeft de koning bewogen tot een prijsverlaging van ivoor en gomlak. » 
Het sapanhout zal voortaan weer uitsluitend in de koninklijke khlang worden af geleverd. Hoop dat men drie schepen met sapanhout kan beladen. De koning en phra-klang schonken 40 bahar tin, 1570 pikol sapanhout en 6 pikol ivoor. De schuld van de koning is verminderd tot ƒ 51. 274. Twee kastjes met modellen van door de koning gevraagd glaswerk gaan over. Bij de condoléance ter gelegenheid van het overlijden van de koninginmoeder geschenken aangeboden voor ƒ 960. Reparaties aan de loge kostten f 4538. Cauris moeten worden berekend tegen 6400 voor een tikal of 36 stuiver. Gevraagd wordt zoveel mogelijk textiel over te zenden omdat wegens het overlijden en de crematie van de koningin-moeder alle kleden zijn verkocht ten behoeve van het hof. Per Groenswaart komen 4 paardenkopers over. Men zal » 
Op 19 februari keerden Christoffel de Mar re, David Brouwer, Henry Abbis en Piet er Valk met de Krooswijk terug. Op de lading t. w. v. ƒ 507. 428, per Beekvliet, Knappenhof en Krooswijk aangevoerd, was f 247. 883 winst gemaakt. Na aftrek van onkosten en lasten bleef f 169. 979 over. Voor ƒ 762. 627 aan thee ingekocht. Inkoopprijs thee boei 10, 5 a 11 taël per pikol; thee bing 14 taël. Later echter gestegen tot 16 resp. 22 taël. Thee cangoe 10 en 12 taël, en 17, 18 en 23 taël; thee souglo tegen 9 en 10 taël per pikol. » 
Het onderzoek naar het handelen van Abbis en Valk zal in de Politieke Raad worden behandeld. Het gaat » 
Rapport van het teruggekeerde opperhoofd Jan van der Cruysse d. d. 18 december 1737. De Enkhuizen en de Abbekerk hadden na 56 dagen op 11 augustus Nagasaki bereikt, na drie stormen te hebben doorstaan. De twee overgebrachte hengsten waren zeer naar de zin. De prijzen waren niet hoger dan het jaar tevoren. Een deel van de textiel bleef onverkocht. Daarom moesten de 10. 500 kistjes staafkoper en 84. 225 Ib kamfer deels met de meegebrachte 2000 kobans worden betaald. Minder kamfer aannemen was niet mogelijk; de Japanners zouden dan korten op de koper. Er is voor ƒ 707. 000 verkocht, de bruto winst bedroeg f 325. 243. Lasten en kosten tussen 20 oktober 1736 en 8 oktober 1737 bedroegen, inclusief de schenkage, ƒ 191. 570; netto winst 35% of ƒ 133. 600. Restanten ƒ 351. 407. Waarde lading van de Enkhuizen en Abbekerk ƒ 686. 966. De nieuwe kobans kostten in 1737 f 24, 10; voor 1738 is de prijs op ƒ 28, gesteld. De op 14 februari begonnen hof reis duurde 95 dagen, en verliep bevredigend; kosten f 83. 221 verkoopsprijs, f 64. 928 inkoopsprijs. Het gewone geschenk aan de Compagnie bestond uit 50 zijden rokken. Geschenken aan de Nagasakische regenten, tolken en anderen ƒ 15. 467 inkoopsprijs. De regenten verzochten een aantal geschenken die in 1 734 door de keizer waren geweigerd nog niet terug te zenden naar Batavia. Het ging om kristallen bakjes, glazen pirings, twee eenhoorns en een gouden repeteer-zakhorloge. De koets en de vijf zwarte ‘ speeljongens ' blijven voorlopig in Nagasaki, evenals de stalknecht Jan Jephart Werner. De horlogemaker Anthony Kluyt ging naar Batavia terug. Geen aanbesteding van porselein. Van de 14 Chinese jonken en wangkangs waren er 13 vertrokken. De Chinezen dreigden wegens de moeizame handel niet terug te komen. » 
De Maria Adriana en de Meer lust zijn op 15 december doorgevaren naar Bengalen. Nauwelijks omzet van lakens en stof. Geen personeel aanwezig voor het versmelten van het Japanse koper. Een winst van ruim 41% op textiel is ‘passabel, de aanvoer ervan door moren en gentieven verhindert een hogere prijs. Opbrengst tolkleden ƒ 447; ankergeld van Portugese schepen f 2700. Het merkteken op Dinding is opnieuw opgeschilderd; het bezoek is tevens bedoeld » 
Er had zich niemand gevestigd. Er zijn 52 mastbalken naar Batavia gezonden. De toren van de St. Paulskerk is omgezet in een kruithuis. Het dak van de misericordia is vernieuwd. De ‘huurlingen die men voor de bouwwerkzaamheden tijdelijk had aangenomen zijn weer ontslagen. De stijging van de lasten ten opzichte van het voorgaande jaar bedroeg ƒ 11. 650. Dit werd veroorzaakt door de vele bouwwerkzaamheden en de scheepsreparaties, en verminderde omzet van specerijen. Ds. Paulus Franciscus de Pommerolles verzoekt wegens verminderd gezichtsvermogen om overplaatsing naar Batavia. De kerkdienst heeft vijf maanden stilgestaan , er is geen avondmaal gehouden. Behoefte aan aanvulling van de Europese en inheemse militairen. Er zijn er 410 aanwezig, en feitelijk 642 nodig. 63 Europese soldaten repatriëren omdat zij hun tijd uitgediend hebben. Er zijn acht verklaringen overgezonden over de roverijen door Saletters, Buginezen en het volk van Radja Ketjil in het Malakse vaarwater. De pantjalang Jaffnapatnam had verscheidene vaartuigen gezien, maar was niet in staat geweest deze te achterhalen. 
Met de Boot werd op 8 februari vandaar aangevoerd 1808 taël goud en 45. 824 Ib benzoë; totale waarde ƒ 126. 384. Brief d. d. 15 januari, » 
Ds. Carel Br aar da op 8 februari teruggekeerd op de Boot, evenals de bergwerkers, met uitzondering van de onderkoopman Ernst August Ziegenhert. 
31 januari vandaar aangekomen de Hof niet altijd Winter, met een lading van ƒ 427. 139, waarvan ƒ 399. 712 voor Europa is bestemd, en een brief dd. 15 november 1737. De Loenderveen was toen nog niet te Hooghly aangekomen. Door een ‘onbeschrijvelijke oceaeri waren de Strijen, Dishoek, Schuitwijk en Ritthem op de wal van Volta gegooid, evenals de sloepen Volkera en Sibilla. De galjoot Putter was vier kabellengten het bos 
in gesmeten. Ook de sloep Volta was gestrand, de Jager werd vermist en de Wachter het laatst mastloos gezien. De Schuitwijk was licht beschadigd, de Dishoek behoefde grote reparaties en de Ritthem was ongeschikt om nog hersteld te worden. De schade aan de ladingen is nog niet exact op te geven. Voor de loge waren een bassura en een salpeterbark omgeslagen. De schade van de Engelsen was nog veel groter. Een lijst van verongelukte Franse en Engelse bodems wordt apart overgezonden. De aanbesteding van de textiel had plaatsgevonden; alleen de doeken voor Perzië wilde men niet tegen de oude prijs leveren. Tarwe-inkoop geslaagd. Geld a 5% per jaar niet lenen; de rente ligt in Patna zelfs op lj%o per maand. 
Vandaar op 28 november de Castricum aangekomen, de Spiering op 5 december en de Magdalena op 6 december, met brieven d. d. 15 en 28 september uit Nagapattinam, 9 oktober uit Pulicat en 13 oktober uit Machilipatnam. De lading bestond uit 3102 pakken textiel uit Nagapattinam, waarde f 1. 271. 550, 66 pakken voor f 105. 634 uit Pulicat en 966 pakken uit Machilipatnam voor ƒ 362. 239; in totaal ƒ 1. 633. 790. Reeds eerder per Hillegonda ƒ 381. 147. De scheep sleiding van de Spiering zijn 551 gebroken arduinstenen uit een partij van 5800 in rekening gebracht. De leiding van de Hillegonda ontheven van betaling van 13. 065 Ib peper. De Castricum op 9 juli aangekomen in Nagapattinam; de Spiering op 10 augustus. De Magdalena was in Malabar verzeild tussen Cochin en Quilon, en arriveerde uiteindelijk op 21 augustus. De Magdalena kon niet eerder dan 13 oktober uit Machilipatnam vertrekken omdat te weinig kalfateraars te krijgen waren. De Schuitwijk was op 17 augustus van Galle via Trincomale vertrokken naar Bengalen voor het overbrengen van het nieuwe opperhoofd van Machilipatnam Van Biesum, en had hem op 1 september afgezet. Op 22 februari de Hartenlust en de Ridderkerk derwaarts met lading voor ƒ 591. 866. Van de gevraagde 130 Europese militairen en 30 zeelui was er geen beschikbaar, in hun plaats 50 Buginezen gezonden. In korte tijd heeft men drie gouverneurs moeten benoemen: op 17 januari Johan Herman Theling, die zich moest terugtrekken, op 21 januari d. a. v. Gosewijn Maire, die op 6 maart overleed, waarna op 7 maart Jacob Mossel, opperkoopman en hoofdadministrateur van Nagapattinam, werd benoemd. In zijn rang en functie werd hij door Balthazar van Duyn opgevolgd. Het opperhoofd van Machilipatnam Galenus Mersen secunde van Coromandel. Mr. Jan Hendrik van Panhuys fiscaal. Te Bimlipatam 790 pakken diverse soorten textiel ingekomen. Ook te Kakinada en Palicol was meer geleverd dan aanbesteed was. In Zuid- Coromandel veel minder gunstige verwachtingen wegens de grote droogte. Te Porto Novo waren de wassers of uitgeweken of in particuliere dienst overgegaan als gevolg van de prijsstijging der levensmiddelen en katoen, en de concurrentie van andere naties en particuliere handelaren, die slechte, korte en smalle lappen afnemen tegen een hoge prijs. De roggevellen die zonder onderscheid naar grootte te Sadras tegen 10 pagode en te Pulicat tegen 12 pagode het pak worden ingekocht, moeten als volgt worden betaald: te Pulicat vellen van lj cobido eerste soort per pak 12 pagode, en die van 1 cobido tweede soort per pak 10 j pagode, en te Sadras eerste soort tegen 12 en tweede soort tegen 10 pagode per pak. De 30. 600 Ib salpeter uit Kakinada was minder goed dan het voorgaande jaar. Er is geen betere te leveren. » 
Te Sadras is de schuld van Canappa Chitty Ayen Chitty verminderd tot 744 pagode. De twee andere gezelschappen hebben nog 2065 pagode achterstand, te weten 827 voor de dorpslasten en 1238 debet aan de Compagnie. Het verzoek van de secunde Gustavus Gouds om te mogen repatriëren is afgewezen, tenzij hij borg stelt voor de achterstallen. » 
Te Machilipatnam in 1736/37 ƒ 215. 787 winst op koopwaar behaald, te Bimlipatam ƒ 22. 297, te Kakinada ƒ 8762. De vermindering van de winst te Bimlipatam was veroorzaakt door het gebrek aan Japans staafkoper en de verminderde vraag naar specerijen. Op de andere kantoren wel vraag naar specerijen; alle peper was verkocht. Ook geen peper uit Ceylon te verwachten, tenzij er een schip naar Nagapattinam zou moeten worden gezonden voor het afhalen van rijst. Grote behoefte aan zowel Japans als Perzisch koper. Kruidnagels en tin » 
Maxtix, mastiek, hars van de mastiekboom. 
Allerlei timmermansgereedschap teruggezonden omdat dit voor de lokale timmerlieden van geen nut was. Te Machilipatnam voor 1200 pagode wissels gekocht voor de olifanthandel te Jaffna. De verpachting van 's Compagnies rechten te Nagapattinam bracht 3339 pagode op. Erikan, en de dorpen Mangie, Aurewake en het gehucht Cannantarra verpacht voor drie jaar voor 1280 pagode per jaar. De vermindering van de pacht te Palicol tot 3836 pagode was een gevolg van de droogte. Door de hoge voedselprijzen waren veel gezinnen naar elders vertrokken. Over de pelmolen » 
Voor de nieuwe loge te Kakinada moet het houtwerk van elders komen. » 
Vier veroordeelde inheemsen overgezonden om in Batavia enige jaren als kettingganger te werken. Vier in Thanjavur achterhaalde Nederlandse deserteurs tot 25 jaar kettingstraf in Batavia veroordeeld. In Pulicat was een Zwitser gedeserteerd. De Denen in Trankebar hadden met het schip Kopenhagen de goedkeuring uit Denemarken ontvangen van het op 18 januari 1727 gesloten contract over uitlevering van deserteurs en over de bepaling van de geboorteplaats van deze overlopers door middel van gewaarmerkte uittreksels uit soldijrollen. Er waren drie Engelse en drie Franse schepen uit Europa aangekomen, twee van de laatste brachten 180 kisten zilver voor vermunting tot ropias mee, » 
De Fransen zouden Mokka hebben aangevallen en restitutie van de hun ‘afgeperste’ gelden hebben gekregen. De Engelse handel te Maduapalim was van weinig betekenis. De Engelsen zouden door bemiddeling van een voormalig Compagnieskoopman 12. 000 pagode onder de wevers ten oosten van de Cablespuramse rivier hebben uitgezet, » 
Verzoek of aan personen die van militie en scheepvaart overgaan tot het schrijfwerk, evenals op Ceylon het assistentskostgeld mag worden betaald. Twijfels over de vraag of ouderlingen en diakenen kunnen worden verkozen als er geen predikant is. 
Tussen 22 november en 18 maart zijn vandaar te Batavia aangekomen de Patmos, Rust en Werk, Goidschalxoord, Hartenlust, Rijnhuizen, Streefkerk, Hofwegen, Duifje, Pallas, Jonge Willem, Schellag, Drechterland, Popkensburg en Buvegnies. De Westerwijk is gesloopt, de brigantijn Victoria verkocht voor 464 rsd. De opperkoopman en independent-fiscaal Daniël van der Henghel is benoemd tot pro-interim gezaghebber. Het Deense schip Gravin van Laurvigh is op weg naar Madagascar om slaven te kopen voor het Deense San Thome. Men verzoekt om toelichting hoe te handelen met dergelijke schepen. De Petronella Alida zal in de Saldanhabaai worden gerepareerd. 
De schepen Enkhuizen, Schellag, Popkensburg, Herstelling, Cats, Huis ten Donk, Purmerlust en Pallas naar Javas Oostkust gezonden, met o. a. 36. 000 rsd in ducatons en ropias voor het afhalen van hout. Er was om 42 schepen gevraagd. De geheime brieven en besluiten over de Madurese pangeran adipati Tjakraningrat gaan over zodra de eerste secretaris Roeland Cau is hersteld. Het personeel te Surabaja heeft een reprimande ontvangen wegens het zonder toestemming van Batavia weer opbouwen van de ingestorte Nieuwpoort. Hen is de toestemming geweigerd om her bouwplannen voor 20. 000 rsd. te doen uitvoeren. Men moet repareren. De lasten zijn opnieuw gestegen. Lasten 1735136 ƒ 252. 983, winsten f 28. 419. Lasten 1736/37 ƒ 298. 833, winsten ƒ 30. 334. 
Op 4 maart waren 30. 000 pikol koffie, 140 pikol katoenen garen, 56 pikol indigo en 3 scheepsladingen hout in voorraad. De koffie lag opgeslagen in de pakhuizen, de speelhuizen in de tuin, en nog 6 speciaal opgetrokken bamboe loodsen. Zeven Palembangse 
vaartuigen waren door zwaar weer ernstig beschadigd, ze brachten 2000 kadjang matten aan. De Binnenwijzend en de Zoetelingskerke op 11 en 17 maart derwaarts gezonden, en later de Castor en Pollux en de Purmerlust. Voor de bescherming van de modderaars zijn de pantjalangs Snoek en Haai aangewezen. 
De Boot voor de Kamer Amsterdam en ’s Heer Arendskerke voor Zeeland hebben een onderlaag van kust stenen, verdere lading 393. 594 Ib thee. Daarvan is 252. 803 Ib ingekocht te Batavia, het overige rechtstreeks in China. Hierdoor is een onderlinge vergelijking mogelijk. De thee kostte te Batavia 34, 38, en 44 rsd per pikol. De waarde van de lading bedraagt ƒ 393. 281. Met de reeds gestuurde eerste en tweede bezending, inclusief de goederen uit Bengalen en China, bedragen de totale retouren f 7. 476. 166. Door de vele zieken onder de schrijvers was men niet in staat ‘de althans versonden werdende papieren na haere verdeeling door een en deselfde persoon te doen copieeren. De resoluties zijn niet verder af geschreven dan tot eind december 1737 wegens de ziekte van Cau. Slechte gezondheidstoestand » 
50 slaven, afkomstig van de Salidase goudgraverij, zijn in het hospitaal aangesteld voor de verzorging der zieken. » 
Johan Sautijn is overleden. De tweede secretaris Barthold Borchers stierf op 25 februari; hij is voorlopig opgevolgd door Gerardus Cluysenaar. Elias de Haeze heeft de beschrijving van Japan overgenomen. De stukken over het geschil tussen de advocaatfiscaal en het College van Weesmeesteren over boedel van wijlen Stephanus Versluys gaan over voor een beslissing. Omdat de Raad van Justitie voldoende leden heeft, zijn de geassumeerde leden Hendrik Haek en Gerrit Jan Rengers ontslagen. De overleden resident van Gorontalo Jan N ebbens en de eveneens overleden resident van Menado Thomas Heymans worden beschuldigd van particuliere handel. Twee Nederlanders voor straf naar Europa gezonden; de te Padang uitgesproken straf van de twee moren Bamjani Sulthan Hot toe Laskery en Serafby is herzien. Opgezonden worden de adviezen van de predikanten ’t Hoen Hogendorp en Leboucq over de Maleise bijbelvertaling in Arabisch schrift en de opinie van de Bantamse gezanten hierover. Leboucq verzoekt emeritaat met behoud van rang en salaris. Ds. Van der Tijd kan wegens zwakte niet meer dan zijn gewone vierde beurt waarnemen. Benoemingen: o. a. Cornelis van der Heyden eerste klerk; Mattheüs Otto geheimschrijver van de gouverneur- generaal; Abraham Roos administrateur van de pakhuizen op Onrust en de Kuiper; Zacheüs Hoesak sjahbandar, licentmeester en president van de Chinese boedelkamers; diverse schippers, chirurgijns, en militairen. Het uit Salida teruggekeerde personeel zal naar Nederland vertrekken, met uitzondering van de onderkoopman Ernst August Ziegenhert en de smid Jan Jurgen Mulder. Jacob Mossel directeur van Coromandel a ƒ 200 per maand. Abraham Cornelis de la Haye eerste suppoost op het comptoir-generaal; Hendrik Jacob van Suchtelen groot-winkelier; Philippus Ernestus Lebecq vertaler voor het Javaans als opvolger van de overleden Hendrik Jacques Cras. Schepenen moeten de pacht condities controleren en herzien. De pachters van het Chinese hoofdgeld, topbanen, groentestallen en enkele andere Chinese verplichtingen is toegestaan hun maandelijkse betalingen in payement in plaats van ‘ grove munten te voldoen. Valckenier had dit ook voor de andere pachters en broodbakkers, voorzover zij tarwe van de Compagnie verwerken, willen invoeren; zie de resoluties van 18 februari en 18 maart. De equipagemeester Hugo Verijssel heeft een verandering in de voorzieningen van de retourschepen ingevoerd. De Engelse kapitein Nathanael White van de George uit Benkulen is op 21 januari voorzien van een 18-duims ankertouw voor de reis naar Europa. Een verzoek om een tweede touw dat hij wilde betalen met een wissel op de bewindhebbers van de E. I. C. in Londen is, nadat het niet mogelijk bleek deze wissel door een ingezetene van Batavia te laten negotiëren, tenslotte afgewezen. Men verzoekt om regels. De Engelse schipper Richard Bourchier van de Kint uit Tonkin heeft op 11 maart verversingen ingeslagen. Verder zijn aangeweest het Portugese schip Blickbooy uit Macao, en de Spaanse schepen Caval Marino en Nossa Senhora de Rosairo uit Manilla. Door Henry Abbis, Pieter Valk en Vincent van Wingerden is verantwoording afgelegd over hun optreden in China. De algemene onkosten van Batavia in 1736137 bedroegen ƒ 3. 576. 026, en de winsten ƒ 2. 354. 362. De samenstelling van de uitgaven en inkomsten was: » 
III 31 maart 1738 
Crediteuren bedragen ƒ 5. 364. 746 ; restanten ƒ 19. 195. 105, nl. » 
Een rapport over de geschillen tussen Bantam en Palembang over Tulangbawang gaat over. Er is een commissie ingesteld om deze kwestie met de gezanten van Bantam en Palembang te bespreken. Enig goud en wat ‘ steentjes ’ zijn uit het betwiste gebied meegebracht. Door het overlijden van de secretaris van het College van Heemraden is er geen rekening opgesteld. De retourlading bestaat o. a. voor ƒ 104. 215 uit Chinese goederen, nl. voor f 26. 668 porselein en voor het overige thee; voor ƒ 258. 415 Bataviase goederen, nl. voor f 234. 501 thee, voor de rest meest indigo, peper en hout; en voor f 22. 939 salpeter uit Bengalen. Het schip Boot vervoert voor ƒ 205. 474 en ’s Heer Arendskerke voor ƒ 187. 807. » 
