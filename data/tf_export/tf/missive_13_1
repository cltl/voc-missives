XXVII. JACOB MOSSEL, JACOB VAN DER WAEYEN, PETRUS ALBERTUS VAN DER PARRA, JURGEN VAN DER SPAR, PIETER VAN DE VELDE, DITHARD VAN RHEEDE, ADRIAAN DE NIJS, HUIJBERT WILLEM VAN BAZEL, LIBRECHT HOOREMAN, JOAN ANDREAS VAN HOHENDORF, JEREMIAS VAN RIEMSDIJK, JAN SCHREUDER en REYNIER DE KLERK, BATAVIA 13 april 1756. Kol. Arch. 2758, VOC 2866, fol. 30-52. De retourschepen zijn in januari 1756 met de brieven van 31 december 1755 vertrokken. In antwoord op de voorjaarsbrief van Heren XVII van 12 april 1755 wordt voor de goedkeuring van de aanstellingsacten van schrijvers te Cheribon naar desbetreffende resolutie verwezen. Op verzoek van Johanna Oosterhout, weduwe van schipper Jan Pakmor, wordt bericht dat volgens resolutie van 11 juli 1750 te Colombo f 1704 licht of f 1363 zwaar geld op Pakmors rekening is bijgeschreven, maar dat te Batavia gemachtigden f 261 in de kas gestort hebben, waarvoor de doodrekening van Pakmor gecrediteerd wordt. Gouverneur Roelof Blok is per de Eendracht naar Makassar vertrokken en gouverneur Abraham Abeleven per de Deunisveld in februari naar Ternate. Die tijd zijn de barken de Buis en de Rijder naar het onbekende Zuidland vertrokken met instructies d. d. 6 februari 1756. » Timor 
Timor heeft men van zoveel gewigt in zeekeren opsigte g’agt dat daarover eene ernstige secrete besoigne gehouden hebben op den 26e februarij, waarbij besloten is den sabander Paravicini (die in de Palembangse commissie blijken van bequaamheyd en trouw gegeeven had) als commissaris derwaarts te zenden, teneynde met alle de inlandse vorsten de contracten te vernieuwen, of tot ons over te locken die nog niet door verbonden g’attacheerd mogten zijn, wijders met de Portugeesen tot exclusie van andere te handelen. Hebbende tot meerder securiteyt 100 man medegegeeven om daar te blijven militeeren, insteerende nogmalen dat Uw Edele Hoogachtbare gelieven te betragten de Portugeese etablissementen en regten aldaar teegen andere op de cust van Mallabaar te verwisselen. Bij voorsz. geleegentheyd is teregt van pas gekomen de consideratiën over Timor door desselfs beschrijver, den raad extraordinair Reijnier de Klerk, reeds uyt de grond op den papiere gebragt, ’twelk den commissaris van veel nut zal konnen weesen in desselfs commissie. Na welkers aflopinge denselven Banjermassen zal aangieren en daarmede zijne commissie oeffenen, dat seer noodsakelijk schijnd, mits de sobere aanbrengen van peeper voor de Compagnie en om de verschillen tusschen den koning en kroonprins ten goede te beslissen. Palembang 
Dat uit Palembang vroeg in de tijd 1. 000. 000 Ib tin is ontvangen, belooft een goede inkoop van tin en peper, maar Spaanse realen om te betalen ontbreken; de bark de Mossel is er onlangs zonder geld naartoe gezonden. 
SlAM 
Per de Appelboom en de Voorland is uit Siam aangevoerd 580 Siamse last rijst, 480. 000 Ib sapanhout, 84. 390 Ib tin enz. samen ter waarde van f 77. 846. Met de Elswoud werd uit Siam voor Ceylon 490 last rijst vervoerd en als passagiers Siamse gezanten en priesters, maar schipper Dirk Steyne verzeilde het schip boven Batticaloa. 
China Uit China hebben de retourschepen de Sloten en de Getrouwigheid ultimo januari 1756 Bantam gepasseerd met lading respectievelijk van f 733. 531 en f 398. 416, exclusief goud ter waarde van f 140. 480 te Batavia af gegeven. Op 21 maart 1756 is het directe schip de Giessenburg te Batavia aangekomen met directeur en lading ter waarde van f 491. 130 aan goud, zink, porselein, zijde stoffen enz., waaronder het restant goud ter waarde van f 292. 298. Te China is verkocht voor f 505. 978, de lasten bedroegen f 96. 401, netto inkomsten dus f 409. 577, en van het Suratse schip voor f 64. 713, na aftrek van de lasten f 48. 238. Besteld werd onder een voorschot ruim drie ton goud van omtrent 21 karaat tegen f 312. Wegens goede kwaliteit en omdat pas later met koopwaren tegen marktprijs betaald hoeft te worden, is geaccepteerd 1152 pikol thee bohea d taël 10, 5, 621 pikol congo a taël 17, 5 en 1451 pikol souchong a taël 21, 5. Voor de vaart van de Engelsen op Limpho of Chusan wordt verwezen naar het bericht uit december 1755 en naar de secrete resolutie van 21 februari 1756 » 
met bijvoeging dat, volgens berigt onser Cantonse carga’s, geen de minste kans zal weesen die vaart te doen verbieden, also de gouverneur van Limpho, van meerder aansien als die van Canton, reets volkomen permissie voor den aanstaande gegeeven heeft met toestemming van het hof, zullende apparent het volgende jaar meede twee carga’s aldaar overblijven. Haren voomaamsten inkoop heeft bestaan in zijde, welke ze egter redelijk duur betaald hebben tot ... tail ’t picol, of na hare reekening a 72 stuyvers d’ tail tot ƒ ... ’t lb. Daarenboven maakt de bark vragt tusschen Limpho en Chusan een merkelijke verswaring, die egter niet wel te vermijden is dewijl in die tusschenwijte sware stroomen loopen op een diepte van 40 a 50 vadem en de baar voor de rivier maar 18 voeten water houd. Zulx de Limpose negotie vrij onkostbaarder met Chineese jonken kan gedreeven worden, hoewel die weder dikwils gevaar lopen van de rijse na Batavia niet te konnen gewinnen. Egter schijnd dit voor de Nederlandsche Compagnie preferabel en daarom heeft men besloten hen toe te seggen een lading peper, tin en lood tegens de bevorens gewone prijsen. Waarenboven w’ stipt zullen doen letten dat d’ Engelsche scheepen hier op Batavia of onderweg niet voorsien werden van zodanige waren als Limpo trekt en doorgaans tot de lading van een jonk derwaart diend. Terwijl ook alle Chinase waren die van elders buyten den weg der ordinaire jonken te Batavia of Java en Macasser werden ingevoerd, met 1 5 procent tol hebben beswaard, in hope door deese weegen deese nieuwe avanturiers dien handel onvoordeelig te maken en hun weder te doen blijven bij de vaart op Canton tot gerustheyd van de Nederlandse Compagnie. 
COCHIN CHINE De dienaren te Cochin Chine schreven 2 december 1 755 dat ze in het midden van de maand zouden vertrekken. Malakka Omdat Malakka schepen onnodig vasthoudt, is 23 maart 1756 besloten te bevelen deze direct door te zenden op straffe van boete. De zaak zal onderzocht worden. » Sumatra’s Westkust 
Bij aparte en gemeene van 25 december, 23 januarij en 2 maart jongstleeden van Padang communiceeren de ministers de nieuwe vijandelijke invasie en postvatting der Engelschen in de baay Tappianoelie, hebbende een der regenten aldaar het onder den 27e december 1755 met ons gesloten contract afgedwongen, waarbij de beyde hoofdregenten van dat district niet alleen hun landen in volle eygendom aan de Compagnie, maar zig ook als onderdanen stellen, mits de Compagnie hen dan ter zee tegen hunne vijanden beschermden, tegen welke inbreuk door den Barosen resident Challies wel geprotesteert was den 15e februari). dog waaraan die natie zig weynig kreunde. Waarom de ministers ordres en magt versoeken om door geweld weder die landen te occupeeren en daardoor hunne verdere temeraire ondernemingen te stuyten, en dus teffens onse gemaakte contracten te onderhouden in ’t bewijsen onser hulpe aan de regenten. Waarop bij secrete resolutie van den 23e maart besloten is ’t ministerie van Bancahoeloe eerst in bondige en ernstige termen te protesteeren jegens voorschreven geweldadig gedoente en mede eclattante satisfactie te eysschen wegens nog een ander geval, of delosie, aan het wapen van onse souverein door een Engelsch capitain Damn genaamt gedaan, door het afrukken van een merkpaal met het wapen voormeld Compagniesweegen op Poelo Babij bezuyden Natter gesteld, volgens missive van daar van 29 september 1755. Voor voldoenend antwoord op alle desen niet alleen, maar ook evacuatie van de baay en ’t district Tappianoulie, mitsgaders herstelling van alles op de cust op den vorigen voet etc., of dat men ons door kragt van wapenen zal tragten te maintineeren, latende voor hun reekening de gevolgen. Voorts van Ayer Bangis, aan deese zijde Natter gelegen, possessie te neemen en aldaar een fortje te extrueeren en met militie te besetten. 
Teffens de regenten aan te sporen om de Engelschen uyt hunne landen te verdrijven, met qualificatie aan de ministers om hen met kruyt, lood enz. en desnoods met inlandse militairen te adsisteeren, ook te beloven dat men hen alsdan mede ter zee zal adsisteeren. Bengalen 
Van Bengalen zijn in januari en maart 1 756 aangekomen de Scholtenburg met 400 kisten opium en 2000 zakken salpeter en de Vosmaar met 800 kisten opium en 1750 zakken salpeter, gezamenlijke waarde inclusief enige andere goederen f 845. 235. De dienaren daar zijn bij resolutie van 6 april 1756 gemachtigd en aangespoord om het grootste gedeelte van de salpeter door inpachting te verwerven. Dit besluit zal met de binnenkort vertrekkende schepen de Vosmaar en de Voorburg, die zo mogelijk 10 ton goud en zilver zullen meenemen, overgebracht worden. 
COROMANDEL EN CEYLON De kopiebrieven van Coromandel en Ceylon komen rechtstreeks met de Ceylonse retourschepen. De Voorland zal met vijf ton goud daarheen gezonden worden. Arakan De brieven uit Arakan van 28 april, 1 augustus, 7 oktober, 29 november 1755 en 7 januari 1756 zijn pas in januari en maart 1756 via Bengalen ontvangen. De dienaren zijn daar via Mergui op 26 januari 1755 aangekomen; ze werden er slecht behandeld en konden alleen wat ijzer, staal en kleinigheden verkopen, en 60 last rijst en wat olifantstanden inkopen. Wegens het verlopen van de moesson en gebrek aan proviand waren zij 15 september 1755 naar Bengalen af gevaren, daar 23 september aangekomen en 29 november weer vertrokken met 13. 500 ropias om in Pegu rijst te kopen voor Coromandel en Ceylon ; zie brief van 7 januari 1 756. Op 29 december 1 755 waren zij daar aangekomen. Zij waren daar door de koning goed ontvangen en er was hen een lading rijst toe gezegd. Malabar Uit Cochin is 29 maart 1756 de Buitenzorg aangekomen met brieven van 6 en 9 februari 1756 en 420. 900 Ib peper, 150 last rijst en andere goederen gezamenlijk waard ƒ 153. 098. » 
SURAT 
Met Mariënbosch is in februari ontfangen ’t Sourats schrijvens van 24 december 1755 met narigt dat Bloemendaal van Mocha gereverteert was, en op dien handel een zuyver advans behaeld van ƒ 88. 868,-. Welke bodem ze wegens sware leccagie in de rivier hadden moeten halen om te repareeren en schoon te maken, wanneer door onvoorsigtigheyd des loots op een bank gebragt zijnde, vervolgens op de wal was gebarsten. 
Een Fransch schip van Mauritius aldaar aangekomen met 500. 000 lb. zuyker en 500. 000 lb. ijser, was daardoor, en door ’t insluyten der stad door de Geniems, de debiet dier goederen gering, egter gingen de overige redelijk van de hand. 
Te Surat is in 1755 verkocht voor f 692. 100; hierop werd ontvangen f 943. 423 of 136$%o. De lading van de Mariënbos bedraagt f 214. 686 en van de Luxemburg met de pakken en balen voor Ceylon f 486. 779. » 
Met het eerstgemelde schip zijn de overige verloste uyt de slavernij der Angreanen overgekomen, onder welke de schipper Boot c. s. aan ons overgegeven hebben een relaas van ’t gevegt met deselve, waarbij consteerende dat ze zig in die actie als wakkere mannen gekweeten hebben. Heeft men zig bij resolutie van den 19e maart jongstleeden over hunne conduite voldaan gehouden en hare gagiën wederom cours laten neemen van dien dag af dat te Souratta g’arriveert zijn. 
Uyt der ministers aparte brief van 25 december 1755 blijkt wat offertes dien rover ons heeft laten doen van de inruyming eener sterkte etc., teneynde ons tot adsistentie tegen den Bassijnder, geconjungeert met de Engelschen, te beweegen. 
Bassijn leverde veel stoffe tot reflexie uyt, doordien de Engelschen den handel aldaar alleen begeeren en de Franschen desselfs possessie mede eysschende, terwijl hunne armee, onder commando van den heer Bussij, in aantogt was tegen den vorst Nanna, bij welken de Engelschen thans gezien zijn wegens hunne adsistentie in ’t uytvoeren van desselfs project ter onderbrenging van den Angria, schoon die vorst aan den commissiant Kronenburg en bij brief aan den directeur de grootste verseekering van zijn gunst gedaan heeft, waarvan de uytvoering beloofd, nadat het voormelde project uytgevoert zal weesen. Staande de verdere verrigtingen door den commissiant bij zijn optogt na den voornoemde Nanna vermeld bij desselfs gewisselde brieven, waarin mede voordeelige voorslagen der voornaamste kooplieden om met ons te handelen aangehaald werden. 
Kharg Uit een brief van 27 september 1755 via Malabar uit Kharg ontvangen blijkt dat de handel daar, wegens onrust in het Perzische rijk, weinig vordert. 
Java’s Oostkust De gouverneur van Java houdt de briefwisseling met Mas Said open » 
welke ook op ’t nieuw twee gezanten aan ons overgezonden heeft, schijnende volgens ’t schrijven van den gouverneur thans een derde gedeelte van Java, gelijkstandig met de twee keysers te bedoelen Intusschen had desel ve zijne vossestreken egter niet konnen nalaten, maar had in december in ’t Pranaragasche en vervolgens in ’t Padjangse getragt in te dringen, van waar egter met verlies afgeslagen en geretireert was. 
‘te bedoelen’ bedoeld lijkt tot doel te hebben, d. w. z. aanspraak te maken op. . 
En had de gouverneur de rijksbestierders der twee vorsten bij zig ontboden om, ingevolge onse aanschrijving, serieus te beramen efïicacieuse middelen, waardoor Said t’ onder of een eynd van de twisten zoude konnen werden te wege gebragt, en ons dienaangaande van desselfs consideratiën te dienen. 
Conform het voorgestelde in de memorie van bezuiniging voor Batavia van 30 december 1755 is 3 februari 1756 de ordonnantie van het kleinzegel zo veranderd dat de commissie - en aktegelden voor de zeeofficieren voortaan voor de Compagnie zullen zijn, en is 5 maart beschikt over de boetes eerder aan de Academie de Marine en het Seminarium opgelegd » 
mitsgaders besloten de Maleytsche drukkerij omme vooreerst het Oude Testament, ’tgeen bijna g’absolveert is, te laten voltooyen en afdrukken, dog alsdan omtrent het Nieuwe nader te disponeeren. 
Voorts der scholarchen narigt gevordert nopens de middelen tot propagatie der christelijke religie onder de heydenen. Blijvende het vervolg, mits de indispositie van den gouverneur-generaal, nog leggen tot na ’t vertrek deses. 
Het rapport van de secunde Jan Drabbe van 25 april 1 755 over het verlies op de Suratse gerassen, salempuris, dotifs en ponnebegesjes - zie resolutie GG en Raden 8 oktober 1754 - is onvoldoende bevonden. Op 27 februari 1756 is besloten dat degenen die deze textiel hebben gesorteerd en aangenomen, de Compagnie de schade moeten vergoeden. Te Batavia zijn aangekomen de Bosschenhove op 4 januari, de Slot van Kapel le op 13 januari, de Welgelegen op 14 januari, de Osdorp en de Sparenrijk op 18 januari 1756; de Bosschenhove zal via China voor de kamer Amsterdam repatriëren, de Welgelegen voor Enkhuizen, waaraan nog twee retourschepen toegevoegd zullen worden. De schepen uit Nederland, die in strijd met de resolutie van de Heren XVII van 8 april 1755 van geschut, ammunitie en kruit voorzien zijn, zullen volgens besluit van 22 maart 1756 bewapend worden. Bovendien zullen alle schepen in Azië, of die gebruikt worden voor een expeditie, naar de grootte van hun lading bewapend worden - zie resolutie van 22 maart 1756 -, die met de grootste lading voor de kust van Java met 2000 Ib buskruit, die met een kleinere lading met 1600 Ib. De schepen op de rede van Batavia en verder uit de wal zullen, indien nodig, door het admiraalschip dat daarvoor 10. 000 Ib aan boord heeft, van buskruit voorzien worden. Wegens de onzekerheid in Europa zijn bij resolutie van 31 december 1755 maatregelen ter verdediging van Batavia en andere kantoren voorbereid; zie geheime resolutie van 22 maart 1756. Het opperhoofd van het generaal soldijkantoor heeft op 2 maart 1756 een rapport ingediend over herstel van slordigheden en fouten in de soldij- en hospitaalboeken; zie hierover resolutie van 15 september 1755, patriase brief van 12 april 1755 en de antwoorden in de 
marge hierop waaruit blijkt hoe het daarmee staat. Al deze stukken met bijlagen worden naar de Heren XVII overgezonden. » 
En op desselfs voorstel de resolutie deser regeering van den 12e december 1737 te amplieeren, dat de afbetaling hier te lande der tevoren staande zoldijen zal mogen geschieden aan personen, welker verbonden tijd g’expireert is, schoon zig in geen nieuw verband engageeren, item aan die in burgervrijdom overgaan, en daartoe alomme consent te verleenen, teneynde te profiteeren van de grote winst die de betaling in India de Compagnie toebrengt en te beletten ’t verkopen der dienaren zoldijreekening. 
Op verzoek van landdrost Louis Pijl van 2 maart 1 756 is het vonnis van de Raad van Justitie in de zaak tussen hem en Elzo Sterrenberg herzien. » 
De staatreekening der generale boeken van 1753/54 is den 30e maart ingedient, waarbij de Compagnie ten agteren is geraakt ƒ 846. 109, 15, 8. Hebbende de generale winsten bedragen ƒ 9. 258. 632, 9, 10 en de generale lasten ƒ 8. 908. 967,-, 14 dus meer winsten dan lasten ƒ 349. 665, 8, 12 Dog door meerdere ingenomene nadeelige posten van voorjarige reekening, aan onkosten van oorlog en verliesen ter zee tot ƒ 1. 195. 775, 4, - India’s vermindering ƒ 846. 109, 15, 4 Waartegen weder ten voordeele komt het meerdere ontfangene uyt Nederland als aan retouren versondene tot ƒ 480. 800, 15, - India’s capitaal eygentlijk vermindert ƒ 365. 309, -, 4 Blijvende onder uit. augustus 1754 groot een montant van ƒ37. 264. 727, 2,-. 
Het grote achterstal van de kamers Delft en Rotterdam in de liquidatie van het jongste retour d. d. 6 april 1 756 zal men met de Bengaalse retouren proberen te vereffenen. Verzocht wordt de eis van contanten precies te voldoen, en vooral 500. 000 Spaanse peso's van achten voor de inkoop van tin en peper en 100. 000 voor China; in totaal wordt buiten China ruim 1. 300. 000 gevraagd. » 
Wijders bevind men het goud niet zo voordeelig als de ducaten, en dewijl niet weeten hoe met de stilstand der handel van China na Batavia aan genoegsaam goud zullen komen, versoeken w’ dat de g’eyschte 85 thon aan ducaten en 1 aan goud, tesamen tot 9^ thon aan ducaten mogen voldaan werden, zijnde alle zoorten van ducaten en wigtige of onwigtige gewild, als maar na rato van ’t mingewigt goedkoper betaald werden. Want, schoon de Nederlandsche gecartelde alleen tot den penning voor Batavia dienen, zo konnen d’ andere zelfs daarmede wel na hare waarde aan de man raken. En schoon ’t eyndelijk zover gekomen is dat de ducaten te Tutucorijn hare waarde niet konnen halen, om de misselijke fanumreekening, en daarom na Mallabaar gezonden zijn, mag egter Ceylon wel ƒ 100. 000 aan ducaten erlangen, dewijl tegen pagoden verwisseld gelijk ’t behoord, nog wel zullen uytkomen. 
In interlinie toegevoegd beterkoop. 
Op 19 maart 1756 is besloten f 97. 799 in contant op assignaties voor Nederland te accepteren welke met de Batavier verzonden zullen worden. Met dit schip worden tevens pelterijen uit Limpho verscheept met verzoek te berichten voor welke prijs ze verkocht zijn of zouden kunnen worden, en of er meer gestuurd moeten worden. Er is tevens 
groot gebrek aan geld, volk en masthout. Tin uit Palembang kan niet betaald worden, het Bataviaas garnizoen bestaat uit 1103 man, buitenposten en diverse dienstdoenden uit 391 man, schepen op de rede hebben bijna geen volk, schepen met beschadigd rondhout moeten voor anker blijven. Daarom wordt dringend verzocht de eis aan geld te voldoen, de schepen zoveel mogelijk volk mee te geven, vooral van de kamers waar het makkelijk te verkrijgen is en ook boven het bepaalde aantal, Azië ruim van masthout te voorzien en vooral in het eerste jaar twee schepen tegelijk te zenden. Bovendien wordt gevraagd om, als er wat zou verongelukken, het aan te vullen, want van de eis kan niets gemist worden. Op een onbetamelijk stuk van de Raad van Justitie, waar president Librecht Hooreman achter zit, en op een dito brief zijn bij geheim besluit van 13 april 1756 opmerkingen geplaatst. Heren XVII wordt verzocht te beslissen tot het weren van wanorde en tot genoegdoening van GG en Raden. Bij het sluiten van deze brief arriveerde het Rotterdamse schip Blijdorp met maar twee doden. Zo kwam er wat volk, maar dat helpt weinig, omdat de Kaap er veel volk afhaalde voor de retourschepen » 
en dat sommige scheepen al half uytgestorven zijn eer aan de Caab komen, 
waarvan insonderheyd de Barbera Theodora ten exempel kan strekken. En waartegen niet veel raad weeten, hoewel ’t verstrekken van 12 mutsjes water de man in de warmte g’oordeelt werd een der beste behoedselen te wesen voor scheurbutieuse siektens. Zodat U Wel Edele Hoogachtb. alweder moeten versoeken ’t voorsz. in consideratie te neemen en India daarvoor weder buytengewoon te assisteeren. 
De lading van de Batavier, waarmee deze missive wordt verzonden, bestaat voornamelijk uit salpeter, sapanhout en gember, voor een totale waarde van f 45. 431. » 
