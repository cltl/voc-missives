VI. DIRK VAN CLOON, WIJBRANT BLOM, JOAN EVERARD VAN DER SCHUER, MICHIEL WESTPALM, JOAN FRANgOIS DE WITTE VAN SCHOOTEN, HERMAN VAN BAYEN, ADRIAAN OOSTWALT, JOAN PAUL SCHAGHEN, ABRAHAM PATRAS, JOHANNES THEDENS EN FREDERIK JULIUS COYETT, BATAVIA 31 maart 1733. Kol. Arch. 2107, VOC 2215, fol. 5889-6119. De retourschepen van de vorige bezending zijn door tegenwind nog steeds in Straat Sunda. Brief van Heren XVII d. d. 3 juli 1732 op 21 februari per Susanna aangekomen. De schepen van de eerste bezending van 12 oktober 1731 hadden alle patria bereikt. De Barbestein , Jonge Willem , Bethlehem en Elisabeth hadden veel zieken en doden op de uitreis; op 3 december van de Kaap vertrokken. Op 8 december zijn de Huis te Foreest, Reigersbroek, Huis den Eult en Karsenhof naar Ceylon vertrokken. De Loenderveen is in slechte staat in de Saldanhabaai verzeild. De Snuffelaar en de Victoria hebben met nieuwe matrozen hulp verleend. De Slot ter Hoge van de Kamer Zeeland is op Ilha de Mayo verongelukt, alleen de bemanning en de geldkisten werden geborgen; de scheepsleiding is met een gehuurd Engels schip naar patria teruggekeerd. De Alblasserdam is vertrokken beladen met thee , ingekocht tegen een matige prijs. Amboina Op 20 februari is David Joan Bake, dé nieuwe gouverneur, derwaarts vertrokken per Huis te Assenburg met ƒ 225. 255 aan contanten en koopwaar; idem de Strijkebolle met f 132. 803 en 300 last rijst van Tegal. Verder gezonden de sloepen Ida Anna en Nagelboom. Banda Op 20 februari met de Hogenes, Ter Horst, de sloep Olijftak en de pantjalang Onbedachtzaamheid de gevraagde goederen verzonden. Ternate Op 31 januari en 20 februari derwaarts gezonden de Middelwoud, de Binnenwijzend rechtstreeks, de Anna Maria via Makassar en twee nieuwe sloepen Uitgeleide en Nieuwe Promotie; 12. 800 van de 25. 000 met de Middelwoud vervoerde dakpannen waren gebroken; ten laste van de scheepsoverheid » 
een metaal prince stukje dat op de panthialling De Zijdeteeld onder het passee- ren van het Tidoreese paleys, en het doen van het gewone salut, gesprongen is. 
De cultuur van koffie en cardamom op Ternate is uitzichtloos. De pepercultuur heeft evenmin voldaan; bijna alle boompjes zijn door gebrek aan verzorging dood gegaan, ten gevolge van » 
de algemeene onwilligheyt en ongenegentheyt die onder de inlanders en verdere inwoonders in dien opsigten werd bespeurd. 
De cultuur is gestaakt. Tussen 14 juli 1731 en 27 juli 1732 waren er 117. 115 specerijbomen op Makéan, Moti, Weda, Maba en Ternate verdwenen » 
Ongeval in het artillerij maguasijn, op den 24e januarij 1732 ontstaan door de weergaloose baldadigheyt van den constabelsmaat Jacobus van der Moses, waerdoor 53 handgranaten, 96 lugtkogels, met 367 lb buscruyt waren aan brand geraekt. 
Aan de eis voor 1733 22. 000 rsd, 143 pakken kleden, zijde, 5000 lb buskruit, 150 
Europese soldaten, 32 matrozen en 18 ambachtslieden te zenden is zoveel mogelijk voldaan. Marten Lelyveld aangesteld tot administrateur; ds. Justus Henricus Beynen overgeplaatst naar Banda en ds. Henricus Dreyer naar Ternate. Josua van Arrewijne benoemd tot commissaris voor de Molukken. De geschenken van de vorsten van Ternate, Tidore en Bat jan beantwoord; de kosten bedroegen ƒ 2022. Per Anna Maria, Middelwoud en Binnen wijzend voor ƒ 167. 733 naar Ternate verzonden. 
Makassar De komst van de brief d. d. 29 oktober 1732 vertraagd door het breken van de mast van de pantjalang Oppas, die de ondiepte de Laars niet had kunnen passeren. Op 18 maart 1732 is de Heinkenszand naar Makassar vertrokken met een lading t. w. v. ƒ 131. 434; de Doornik ging 16 december 1732 naar Makassar om 200 last rijst voor Banda te halen. De verstrekking van bier voor 25 i. p. v. 30 rsd per vat aan het personeel moet ongedaan worden gemaakt. Batavia is ontevreden over de wijze waarop soms vragen van Heren XVII worden beantwoord, » 
omdat de bedientens van de buytencomptoiren veelmaels de gewoonte hebben onder pretext van dese beandwoordinge het eene of andere te advanceeren, om zig in Nederland te doen gelden, of U Ed. Hoogagtb. met grote beloften sonder effect op te houden, dat zij bedugt zijn voor ons in het ligt te brengen, wel wetende dat wij de ongefundeertheyt van hare stellingen als nader aan de hand zijnde ook soo veel te ligter ontdecken kunnen. 
Het voorstel de kleden alleen op Makassar in prijs te verlagen afgewezen: dit zou maar leiden tot vervoer naar andere kantoren » 
Is het om een redelijke equaliteyt te doen naer den prijs courant, waervoor die doeken onder de gemeente te slijten zijn, dat heeft men haar nooyt belet, en integendeel hebben sij nog jongst die vrijheyt aan haerselvs genomen bij resolutie van den 3e april des voorleden jaers, alwaer onder den gereguleerden prijs der aangebragte lijwaten met de Anna Maria veele soorten gevonden sullen werden die vrij wat minder rendeerden als de 50 percento die wij vermeenen dat de Compagnie in het generaal op hare kleden om de oost behoorde te winnen, en op dese ook door malkander te berekenen waren, hetgene wij ook bij onse meergemelte rescriptie hebben geapprobeert, soodat wij om dese reden moeten besluyten dat de vermindering van den sleet der doeken in de oosterse provintiën voortkomen moet uyt het weiren van den aanbreng der particulieren zoveel men kan. 
De ingezamelde rijsttienden uit het Noorderkwartier bedroegen geen 384 maar 364 last in 1731 en in 1732 398 last. De vraag wordt gesteld of de verkoop van rijst door de Compagnie aan particulieren te Makassar wel zo voordelig is als men opgeeft, omdat » 
de winst van dese negotie bijna niet ophalen kan het opgerief waeraan men zig vast maekt indien men om dies wille dit gouvernement met zo veel payement soude moeten assisteeren, als men wel van ons komt te vorderen, onder voorgeven dat hetselve daertoe absolut nodig is, aangesien bij de overgekomene boeken blijkt dat de ingekogte rijst tot 23 rds. het last betaalt, en daerentegen voor 28 of 30 weder verkogt werd, dat in soo verre nog wel passabel is, en wel 25 of 30 percento wesen soude, indien het in ordinaire specie of ducatons en ropijen konde werden betaalt. Dog in payement voldaan werdende soo loopt dese winst genoegsaem teniet, door het minder profijt dat de Compagnie op dese in vergelijkinge van andere muntspeciën heeft. 
Alleen wanneer het beslist noodzakelijk is mag pasmunt worden aangenomen ter betaling van rijst » 
omdat de rijs van Celebes soo wel niet duuren kans als die van Java. - Niet gebleken is de absolute ongewildheyt van alle andere muntspeciën buyten het payement op Macassar, en insonderheyt de ongangbaerheyt van de ducatons, vermits wij in tegenstellinge vandien vermeenden te moeten besluyten dat men dese laeste aldaer in den handel accepteert, doordien men bij hare resolutie van den 15e julij anno pass. gearresteerd vond het overbrengen van 12. 000 rds. aan opgemelte specie in ’s Compagnies grote geldcassa uyt de kleyne. 
Op 30 juni 1732 waren 605 soldaten aanwezig. In plaats van 30. 000 zijn 15. 000 rsd in pasmunt overgezonden en 5000 i. p. v. 8000 Ib buskruit. Geen satisfactie van het Bonische hof over het zenden van drie schepen naar Bandjarmasin door de rijksbestuurder , evenmin over de onderneming van Aru Sumaling tegen Bonthain en Bulukumba. Drie smokkelschepen zijn bij hun terugkeer naar Padang Pandjang en Surian direct leeggehaald en door de eigenaren verkocht » 
Dit alles seggen de ministers. 
Een dringend verzoek van Batavia aan het Compagniespersoneel te Makassar de smokkelarij te doen ophouden , » 
te meer naerdien het zeker is dat men sig nooyt gedugter bij den inlander maken kan, als wanneer men in saeken waerinne zij zo manifest ongelijk hebben als in dit geval, wat meer op het regt blijft staan. 
De maatregelen moeten ook dienen om » 
vooral in de eerste beginselen te smooren en tegen te gaan de verbeelding die iemand uyt de inlandse vorsten sig zoude willen aanmatigen, om zijne onderdanen sonder pascen van de Compagnie te laten varen, want dat stuk soude van te veel gevolg kunnen zijn in die quartieren, en dat is ook een van de voornaamste praeminentiën die de Compagnie boven haer in dese zeën heeft, waervan men overzulx in het minste niet afstappen mag. 
Daarom voorlopig niet ingaan op het Bonische verzoek om drie dorpen die in het bezit zijn van de Compagnie over te dragen. Het voorstel van de koning van Goa om samen met de Compagnie of zelfstandig de zeerovers aan te pakken , wordt krachtig afgewezen; dit moet de Compagnie zelf doen. Hiertoe nieuwe boten gezonden. Eventueel een voorbeeld stellen door op te treden tegen de groepen sluikers rond Mandar. Het geschil met het Goase hof over het heffen van de rijsttienden in het district Sodiang is bijgelegd. Het verzoek uit Makassar om nieuwe regels voor het optreden jegens inheemse staten wordt afgewezen. De oude maximes voldoen » 
aangesien die allesints behelsen dat men geven en neemen moet, mitsgaders dat de mesures gerigt dienen te werden naer de geschapentheyt van tijden en zaken. 
Het geschil tussen Tambora en Pekatover de grens bij Kadingding is bijgelegd. Over » 
de Dompose successie, waervan ons de ministers bij haren laesten communicee- ren dat Kamaloedin, ofte den geëligeerden koning in stede van den overleden Abdul Joeseph, waervan wij in onse vorige mentie hebben gemaekt, uyt vreese voor zijne malcontente onderdanen al weder gedesisteert scheen te hebben door sijne fugie naer Sumbauwa, en de nadere verkiesing van den rijxbestierder onder de naam van Abdul Cahar almede stond getermineert te werden bij de verschijninge der bondgenoten aan het casteel . 
Het verzoek van de vorst van Tambora dat de familieleden van zijn aan de Kaap overleden oom zouden mogen terugkeren , is afgewezen. De mijnbouw te Bantimurung is gestaakt; het verlies wordt afgeschreven op de rekening van Makassar. De winsten over 1731 en 1732 bedragen ƒ 81. 739 , de lasten f 200. 231. Johan Sautijn tot gouverneur benoemd; Jan Hendriksz. Niepoort tot hoofdadministrateur; Hendrik van Alderwerelt aangesteld tot fiscaal. De ,, opzending ” van de winkelier Elias Nuijts is op zich juist , de procedure echter niet. Het besluit was door de gouverneur en twee voorzittende leden van de Politieke Raad genomen. Ds. Van der Ley toegestaan een reis naar Batavia te maken , zonder dat er voor een vervanger kan worden gezorgd. 
Bandjarmasin Op 8 maart is de Westerbeek derwaarts vertrokken met de commissarissen Christoffel de Mar re en David Brouwer. Voorlopig nog hoop op een verbetering van de peperinkoop. De vorige commissaris Pieter van der Snippe is nog steeds voortvluchtig. De commissarissen blijven beiden hoofdelijk aansprakelijk. De geldkisten moeten van twee hangsloten worden voorzien. Bij onenigheid dient dit in de resoluties aangetekend te worden. De handel op Bandjarmasin is nog voortgezet vanwege de geringe peperaanvoer op Bantam en Palembang en de berichten over Europese concurrentie. Men moet aandringen op een monopoliecontract) 
al zoude men hem moeten beloven met den opbouw van een vaste residentie aanstaende jaer een begin te zullen maeken, en daertoe de nodige plaets uytkippen. 
Zolang Bandjarmasin nog 1. 000. 000 Ib peper kan leveren blijft een jaarlijkse reis de moeite waard. 20. 000 Spaanse realen en andere goederen t. w. v. ƒ 71. 766 overgezonden. Door het vele stof in de peper is die van Bandjarmasin duurder dan de Bantamse, hoewel de prijs 3U Spaanse reaal per pikol lager ligt. 
Timor Op 20 februari is de Valk naar Timor gezonden met een assistent, een ondermeester, een bosschieter en acht soldaten en met goederen t. w. v. ƒ 18. 556. Palembang Op 26 maart bericht van de komst van 17 koninklijke pepervaartuigen; er is 1871 pikol peper in voorraad en 737 pikol Bangka-tin; de aan voer werd vertraagd door enige zeeschuimers. Djambi Brieven d. d. 10 februari en 2 maart 1 733; 220 pikol peperen 86 taël goud in voorraad. 
SlAM 
De brief van de phra-klang is niet in overeenstemming met de berichten van de Compagniesbeambten, » 
want zegt dien staatsminister dat het van alle oude tijden een gebruyk geweest is, dat de wharen die in Siam aangebragt worden dies betaling word verdeelt in driën, te weten in silver, thin en sappanhout, waerbij het volk van den clang wil continueeren na de contracten, en daerom had denselven ook geordonneert de in anno 1730 daer aangebragte silverwerken in dier voegen te betalen. 
De phra-klang verzoekt textiel, kanten kleden, rozenwater, gouddraad en in plaats van duiten een » 
quantiteyt pitjes kandaga dewelke van Solok en Borneo aldaer gewoonlijk werden aangebragt en gangbaer zijn, en voorts soo veel boeagoh, die bij de Javanen bekend, en op Java onder de benaminge van boeloeloekloepa te vinden was. 
Pitjes kandaga, cauris. Vgl. Patras IX, blz. 
Boeagoh of boeloeloekloepa, betekent in het Javaans letterlijk afgevallen jonge kokosnoot. 
Gemelten Berquelang bij dikgemelten sijnen brief sig eenigsints komt te excuseeren, over zijn voorjarig onhebbelijk schrijvens. 
Tevens een verzoek om de schulden van het opperhoofd Rogier van Alderwerelt aan de tolk Mattheus Rodrigo te helpen vereffenen. 
Ceylon Pielat op 2 december 1732 te Colombo aangekomen » 
Dadelijk ter executie gebragt onse speciale ordre met de facto buyten den dienst van d’E. Compagnie te stellen en van hunne ampten te priveeren den gewesen hooftadministrateur Adriaan van Hek, dessave Judocus Wilhelmi Hiltebrand, capitain Gerrit Kalden, soldijboekhouder Jan Elias van Mijlendonk en den geëligeerd Jaffanapatnams administrateur Wilhelm Bernhard Albinus. Gelijk dat almede te beurt gevallen soude zijn den secretaris Cauw, indien denselven ten dien dage aan den heer commissaris niet hadde te kennen gegeven geen part of deel te hebben aan de seclusie van de heer Van Domburg uyt het Ceylons bestier. 
Cau aangesteld tot secretaris zonder stemrecht van de Raad van Colombo. Versluys is reeds op 20 november naar Batavia vertrokken. Van Domburg is na de overdracht van Galle aan Jan Macaré , op 19 december te Colombo verschenen » 
En dewijle de ministers geïnformeert waren dat ten tijde dit geval exteerde aan het pas Nacklegam mede present waren geweest den gewesen soldijboekhouder Jan Elias van Mijlendonk en opperchirurgijn Jan Philibert, soo hadden se dientwegen van haer getuygenisse gevordert, en ook op den 5e december 1732 verkregen, met verklaringe hoe dat de heer Versluys kort nadat zig in zijn slaapkamer hadde begeven een pacquetbrief van Gale ontfangen hebbende, daerop den gewesen fiscaal Joan de Mauregnauld eerst bij zig hadde doen roepen, soomede gedagte persoonen en den vandaer vertrockene en alhier aangekomene ondercoopman Gualterus ’t Lam, dog niet eerder dan na verloop van een half uur, als wanneer gedagte heer Versluys doenmaels aan haer bekend maekte, dat de gespargeerde gerugten van zijne dimotie en de electie van de heer Van Domburg tot gouverneur van Ceylon waaragtig waren, en dat hij met gemelte Mauregnault uyt hare ampten gesteld, en aan den Raad van Justitie des casteels Batavia waren overgegeven, om voor dien regtbank hare zaken te verandwoorden. Werdende wijders aan haer nog vertoond door Sijn Ed. een lijstje der veranderingen in het hoofdbestier van India voorgevallen en het opontbod van eenige mindere bediendens, waerover onder haerlieden dan eenigen tijd gediscoureert wesende soo waren gedagte menschen weder naer haer slaapplaatsen vertrocken, latende bij den heer Versluys alleenig blijven den meermelden Mauregnauld wiens slaapgoed reets in de kamer van de heer Versluys was overgebragt, en welke Mauregnault des anderen daags wanneer de attestanten deser verklaring met den anderen in discours waren, na een vooraf gemaekt gesprek, aan deselve wist te verhalen dat de heer Van Domburg uyt kragte van zekere periode die in ’s Compagnies missive vervat stond buyten het gouvernement konde gehouden werden, indien de leden van den Raad zulx maer wilden involgen. 
Door de » 
geweesen raadsleden Van Hek, Hiltebrand, Kalden, Mijlendonk en Albinus bij 
vijf onderscheydene schrifturen omstandig is geandwoord, komende deselve in ’t eerste lid ofte omtrent de seclusie van den heer Van Domburg alle met den anderen in soo verre overeen dat zulx door haarlieden is geadvoueerd, op de kragtige raisonnementen van den geweesen gouverneur Versluys nopens den ontdekten particulieren handel en de nadruckelijke interpretatie, die Sijn Ed. aan de ordre van ons verkeerdelijk heeft gegeven. Invoegen ook de vier laastgenoemde volkomentlijk concorderen in het opgeven der redenen, dewelke haar souden gemoveert hebben om den heer Versluys te versoeken zig weder aan het hoofd van zaeken te willen begeven, dat zij alle nevens den secretaris Roeland Cau verklaren om de onbequaemheyt van den eersten ofte den gewesen voorzitter en hoofdadministrateur Adriaan van Hek ten principalen geschied te wesen, en hetgeen nader bewaerheyt word door het bijgevoegde schriftuur van gedagte Van Hek, waerbij hij komt te noteeren dat hij hem in dien tijd niet langer in staat quam te bevinden de zaeken na behooren te manieeren, met verdere declaratie dat zulx buytendien niet alleen is veroorsaekt door des heer Versluys genoegsaeme betoonde bereydwilligheyt onder aandrang van eenige kragtige argumenten van den meergenoemde Mauregnault, maer ook insonderheyt op een soort van bedrijging van Zijn Ed. die hem soude uytgelaten hebben van zig eer ofte liever selvs weder in ’t bestier te sullen stellen als gedoogen dat het gouvernement door lacietijt van den Raad aan den heer Van Domburg wierd geresigneert, dewijl de Hooge Regeering het soowel als den Raad gedefereerd hadden om tot dies resignatie swarigheyt te maeken, seggende wijders gemelte Van Hek daartoe te eerder te zijn getreden, omdat de zaeken seekerlijk in verwarringe soude zijn geraekt doordien hem, als nog maer provisioneel hoofdadministrateur zijnde, dat ontzag niet wierde toegedragen, dat aan zodanigen absoluten minister andersints werd gedefereerd, en buytendien den fiscaal Cornelis van der Hoeven nog niet was gearriveert, om met de enquesten tegens gemelte heer Versluys te kunnen voortvaren. Sustineerende deselve wijders soo wel als de vier andere raadsleden, dat opgemelde Mauregnault, daervan de waere oorzaek soude wesen, alsoo hij zig niet alleen bij diverse bijeenkomsten heeft laten vinden maer ook in dien tijd wonderlijk zijn rol weten te speelen, na hetgene bij gedagte demonstratiën breder, kan beoogd werden; zomede hoe de laastgenoemde vier gedimoveerde leden als uyt eenen mond komen te vertonen, hoe deselve ten dage den heer Versluys is versogt geworden de vergadering op de aankomst van den heer Van Domburg te willen adsisteeren, voordat zij na de raadzaal gingen op het versoek van denselven aan zijn woning gekomen weesende, door Zijn Ed. quasi wierden afgevraagd of zij aldaar waren verschenen om met desselvs goeden raad in het een of ander geadsisteert te werden, en dat den ouden capitain Kalden daerop ten antwoorden hadde gepast, dat zulx op Sijn Ed. eygen ordre was geschied, zoals dat door den administrateur Van Hek aan haar gecommuniceert was geworden; dat wijders den gewesen gouverneur Versluys hadde te kennen gegeven, dat de optogt van den heer Van Domburg hem verpligte te vernemen, of de leden niet soude persisteeren bij hare genomene resolutie tot seclusie van Zijn E. alsoo hem die zaeke principaal betroff, en hij het bestier op geen andere conditie had afgestaan, op welke propositie gedagte Kalden en Albinus verklaard gehad hebbende van gedagten te 
wesen, om den heer Van Domburg op de ingekome beschuldigingen ordentelijk te hooren, soo zoude den eerstgenoemde door den meermelte heer Versluys voor een falievouwer uytgemaekt en door denselven daerop weder tegengeworpen wesen, het dan vrij beter soude zijn zig ten eenemael van alle bijeenkomende te onthouden, ’tgeen den heer Versluys aan het bedaren gebragt hebbende, zoude Sijn Ed. haer aangesegt hebben zij dan met den anderen de nodige hulpmiddelen konden beramen. Waerenboven den geweesen soldijboekhouder Jan Elias van Mijlendonk bij zijne schriftelijke verandwoording nog komt te getuygen dat den gewesen fiscaal Mauregnault na de vergadering gaande op den 10e julij in stilte tegens hem soude gesegt hebben, dat de heer Van Domburg moeste springen, ’tgeen denselven zig ook daerna beroemd heeft gedaan te hebben tegens den opperstuurman van ’t jagt Colombo, in name Hendrik Bossen, met te seggen dat alschoon hij gedeporteert was hij al egter de heer Domburg zijnen val mede hadde bewerkt, sooals dat Albinus bij zijn schriftuur komt aan te halen, en waerdoor de ministers niet duyster te voren was gekomen dat gemelte Mauregnault indien alles waer is, geen klijntje tot alle dese fatale historiën het sijne soude hebben gecontribueert. 
Falievouwer, mooiprater of huichelaar. 
De verklaringen over de particuliere handel van mevrouw Van Domburg zowel te Colombo , Malabar en Madurai vernomen » 
Den aldaer overledene equipagiemeester Abraham de Vlaming hadde verstaan dat er een grote quantiteyt zuyker uyt het schip Hogersmilde aan de wal was gebragt, die den heer Van Domburg zoude hebben gekogt, ’twelk geconfronteert sijnde geworden tegens de door hem almede geallegeerde verklaring van den cassier aldaer Corijn Stevensz, als getuyge hebbende present te zijn geweest wanneer Zijn E. met een schipper hadde willen contracteeren, soo hebben de ministers om dit een en ander en ter zaeke gedagte Van Hek nog verthoond dat den schipper van het retourschip Meermond, in name Jacob Goossen Hoogstad, aldaer soude verhaalt hebben, door of vanwegen den heer Van Domburg te wesen aangesproken om gedagte zuyker na Mallabaer te vervoeren en dat zulx door hem was gewijgert. 
Ook een verklaring » 
door den Gaalsen opperchirurgijn Berghuys, nevens zijn huisvrouw, den tweden pakhuysmeester aldaer Pieter Stout, en opsiender der gemeene werken Johannes Straatslange, van dewelcke den eerstgenoemde bij zijne gegevene en daervan met eede gesterkte antwoorden heeft verklaard, dat de zuyker die op de naam van mevrouw Hendrix aan ’t boord van ’t schip Meynden gebragt was, en over dewelcke die vrouwe hare misnoegen hadde getoond, op de naam van des heer Van Domburgs huysvrouw tot Coylang in het schip Maria Adriana is overgescheept, en door hem op Tutucorijn verkogt, mitsgaders het geld daervan toegeteld geworden aan mejuffr. Van Domburg; zomede dat bij nevens opgemelte twede pakhuysmeester Pieter Stout ter ordre van den heer Van Domburg aan den voormelte schipper Hoogstad versogt soude hebben eenige canassers zuyker na Mallabaer te voeren, dog dat die zeeman zulks hadde geweygert, getuygende mede de huysvrouw van gemelde Berghuys onder anderen almede wel gehoord te hebben, dat haer man die zuyker hadde verkogt en dat zij de daervoor ontfangene pagoden bij hoopjes vijf aan vijf gesteld had. 
En » 
door den almede hiervorengenoemde Straatslange, die bij zijn verklaring komt aan te halen dat in den voorleden jare, wanneer de retourscheepen tot Gale in de bhay lagen in 4 a 5 reysen met een scheepsboot onder opsigt van een stuurman, die hij niet was kennende, aan het hooft wel was gebragt geworden een quantiteyt van in de 50 canassers met zuyker, welke er seer gedevaliseerd uytsagen, dog insgelijks niet wist van wat schip deselve gekomen waren, dewijl denselven de eerste maal door meermelte Stout, en vervolgens door een stuurman was berigt, dat er eenige zuyker aan het hoofd gebragt was, die wel diende opgedragen te werden, dewelke hij Straatslange alvorens verstaan te hebben, volgens de woorden van zijn verklaring, dat aan mevrouw gehoorden, dan ook successive door ’s Compagnies slaven heeft doen opdragen aan de balans, en nadat deselve gewogen waren met den bovengenoemde Stout door een deur van de agterplaats van de heer Van Domburg in een kamertje geborgen. Verklarende al verder dat wanneer het schip Meynden rijsvaerdig lag, om mevrouw na Mallabaer voormelt over te brengen, hij op zekeren avond bij den heer Van Domburg het dagelijx rapport gedaan hebbende, in ’t weggaan terug geroepen, en door Sijn E. ter preferentie van desselvs huysvrouw geordonneerd wierde, om deselve af te scheepen onder uyting deser woorden: ,, de zuyker die agter lijd, moet gij morgenogtend afschepen in ’t schip Meynden want die moet mee”. Gelijk deselve dan ook vervolgens met ’s Compagnies slaven ter preferentie van gedagte juffrouw Domburg was afgescheept, onder welke verrigting Haer E. in substantie soude gesegt hebben: ,, ik wouw dat ik de suyker van mijn leven niet gesien hadde, want ik heb er anders niets van als groote moeyte”. 
Gedevaliseerd, leeggeroofd, in waarde verminderd. 
Werdende wijders door eenen Jacob Deertzen, die als oppasser met gemelte juffr. Van Domburg was mede geweest, verklaard, dat de zuyker op Haer E. naam in het schip Meynden tot Gale is afgescheept. 
Over het gedrag van Versluys valt te zeggen dat de » 
gerecolleerde en beëdigde verklaringen almede niet ten zijnen nadeele uytgeval- len zij n . Soo hadden se egter gantsch onverwagt door den luytenant en hooft der chialiassen Dirk Pieter Beekman op den 9e december anno 1732 bij recollement der interrogatoria die hem op den 2oe october bevorens waren voorgehouden, eene seer notable alteratie sien maken, gants contradiceerende zijne responsiven ten laastgemelde dage gegeven, alsoo deselve eene volkomene ignorantie van alles includeerden, doordien hij integendeel bij zijn voorschreeve recollement wel 12 inlandse hoofden hadde weten op te noemen van dewelke hij zoude gesegt hebben, soo bij monde als gerugten verstaan te hebben, dat deselve geld voor hare bedieningen als andersints soude hebben gegeven, soomede dat hij, Beekman, van eenen posthoudende corporaal tot Bentotte (zijnde een plaats sorteerende onder het Gaalse commandement) soude gehoord hebben, dat eenen Cornelis Vliethoorn verhaald hadde, dat hij aan de heer Versluys 200 rds. soude hebben gegeven. 
Recollement der interrogatoria, voorlezing van het proces- verbaal. , 
Bij verder onderzoek wordt dit niet geheel bevestigd , de twaalf hoofden spreken elkaar tegen. Een onderzoek wordt ingesteld naar de ,, irreverente termen ” van Van Domburg aan het adres van Heren XVII » 
Fiscaal Van der Hoeven tegen gedagte Mauregnault niet met de vereyste promptitud onder het vorige ministerium had kunnen voortvaren, ter zake denselven bij zijne aankomste aldaer hebbende geïntenteert zeker proces tegens een goede quantiteyt rijst, die gedag- te Mauregnault was toebehoorende, en door hem ook is gereclameert geworden, dat geding niet alleen met de kosten van dien had verlooren, en hem sien ontzeggen zijnen eysch tot confiscatie dier granen, waertegen denselven wel had doen aantekenen zijn appel aan den agtb. Raad van Justitie des casteels Batavia, dog zulx was almede van geen effect geweest nademaal deselve insgelijx gerejecteert is geworden. 
Van Hek, Hiltebrand, Mijlendonk en Albinus naar Batavia gezonden; kapitein Kalden blijft wegens ziekte achter. Van Domburg verzocht zich naar Batavia te mogen begeven om ,, zich te zuiveren'. Kapitein Rudolph Carel von Glan wordt wegens armoede en groot kindertal naar Batavia ,, opgezonden" met behoud van salaris. Pielat, Gualterus Woutersz., de commandeur van Jaffna en de leden van de Raad van Colombo verklaren dat zij » 
den heer Van Domburg, die zedert zijn aankomst van Gale tot op de ondertekening van derselver brief ten huyse van de heer commissaris ’s middags en ’s avonds hadde gespijsigd, en ook nog bleef spijsigen, nooyt anders dan in ordentelijkheyt bevonden en in genendeele aan Sijn E. gedurende zijn aanweesen bespeurd te hebben, dat zig in ’t een of ander ’t zij drank als andersints te buyten gegaan. - Dese getuygenisse gants niet komt overeen te stemmen met diverse verklaringen, welke dientwegen onder het vorige ministerium ten desen eylande verleend zijn. 
De ordentelijke levenswijze van Van Domburg wordt tevens bevestigd door Macaré. Pielat hoopt in maart 1733 terug te keren, hij zal voorlopig het bewind opdragen aan Gualterus Woutersz. De vorst van Kandy dringt aan op betaling van de peper en de arekanoten die door de Wannias van Puttalam te Kalpitiya waren aangevoerd. De vorst is op 5 december per expresbrief op de hoogte gebracht van de komst van Pielat. De ambassadeurs Donnegamme en Cottegalbe, die op 2 januari 1733 te Colombo zijn ontvangen, dringen aan op het openen van de havens van Puttalam. De vorst vraagt om Perzische en Turkse paarden en een ,, bazy" vogel. De Compagnie dringt aan op het weer openstellen van de gravetten. Aan de gezanten is behalve het gewone geschenk nog een gouden ketting gegeven met een gewicht van 15 pagode » 
Eyndelijk komen de ministers ons nog mede te deelen een seer notabele passagie van veel nadenkelijkheyt, raekende eene stoutmoedige daad van ’s Compagnies eygene onderdanen, waervan sommige uyt de Hinacorle, zedert eenigen tijd gerevolteerd hebbende, de hardiesse gehad hebben aan drie passen ofte veeren niet verre van ’t Colombo’s casteel gelegen zijnde, soo veele staeken met groenten bekleet en aan ijder derselver een stuk linnen daer drie knopen ingeslagen waren, op te regten tot een teeken dat sij de wegen geslooten hadden, en niet begeerden dat ij mand op of aff dan wel voorbij die plaatsen mogt komen. Hetgene de minsiters uyt monde der inlandse hoofden van de dessavonye Colombo hadden vernomen, zulx verrigt te wesen door sooëven genoemde personen uyt name des conings, als misnoegd weesende over zeker geëxteert voorval met een cangan der wassers, denwelke eenige mensschen souden hebben gequest, en daerover ter erlanging van straf aan den gewesen fiscaal Mauregnault overgegeven, dog na verloop van eenigen tijd ongecorrigeerd weder gerelaxeert soude wesen, sonder dat dientwegen bij de justitieele aantekeningen ijts anders aan de ministers was gebleeken dan dat desen wasser wel verhoord geworden en alles genegeert hadde, dog geensints dat denselven door dat collegie ontslagen was. En waerom den heer commissaris daerna almede stond ondersoek te laten doen, te meer dewijl gedagte cangan der wassers vervolgens in zijn aldea geretourneerd soude weesen, met veele bravoures en eer aanmatigingen hem niet competeerende tot singuliere ergernisse van de andere inlanderen, die van hooger casta sijnde, daerover de hoofden bij malkanderen gestooken, mitsgaders over deselve na hun voorgeven sedert wel geklaagd, dog tot nog toe volgens hare begeerte geen regt erlangd hadden, waeromme zij dan ook, niettegenstaande het vorig ministerium haer beloofd had dat na derselver zaeken ondersoek souden werden gedaan, al egter hun na ’s conings land hadden begeven en gekomen waren tot dese buytenspoorigheeden van dewelke geen wedergade ooyt ten eylande Ceylon ondervonden, en men voorts nog voorzeeker was geïnformeerd geworden, dat dit buyten voorweeten van Zijn Majesteyt souden geschied wesen. Soo hadden de ministers uyt aanmercking, dat alschoon den vorst sijn woord daertoe verleend hadde, Sijn Hoogheyt egter tot hetselve als in ’s Compagnies jurisdictie zijnde niet bevoegd was, eenpariglijk goedgevonden en besloten de voormelde opgeregte staken ten eersten met veragting te laten uytrucken, en wegwerpen. 
Cangan, kankaname, hoofdman van een kaste. 
Er zijn vijf valken voor de vorst aangekomen uit Nagapattinam. Versluys is vertrokken zonder overdracht van zijn bestuur aan de Politieke Raad » 
Alhoewel daerbij verder komt te supponeeren, dat het voorbeelt van den geweesen gouverneur Vuyst die insgelijks geen overgave van dit gouvernement aan de heer Versluys heeft gedaan, en het afweesen van den Jaffenapatnamsen commandeur Woutersz. mitsgaders de absolute wijgering van de Gaalse bediendens om het transport van dat commandement te laten opmaeken en oversenden, daertoe wel voornamentlijk aanleyding schijnen gegeven te hebben. 
De voorraden te Galle na het vertrek van de Oostrust, Meermond , Wickenburg en Schuitwijk bestaan uit 2506 bahar kaneel, waarvan 500 bahar in guni zakken, 1 . 030. 000 Ib Malabaarse peper, 387 Ib Ceylonse koffiebonen, 20 Ib cardamom, 3847 Ib cauris, 600 canasters Bataviase poedersuiker, 168. 581 Ib sapanhout en 2lh Ib Ceylonse indigo. Van een andere partij van 898 bahar kaneel is 350 van de eis van 3000 bahar per Adriana naar Batavia verstuurd. De Hopvogel en Vliegende Hart zijn op 15 december 1732 vertrokken naar Malabar voor het afhalen van ronde peper. Er zijn Nederlandse schepen nodig voor de verzending van 400. 000 Ib peper naar Coromandel; transport met inlandse schepen is niet mogelijk wegens gebrek aan schepen. Er zijn goede vooruitzichten voor de aanbesteding van de Maduraise kleden te Tuticorin en de chanco duiker ij. De Westerdijkshorn en Huis de Vlotter zijn in Malabar aangekomen; de Rijksdorp is nog onderweg. Te J af f na overleden » 
Pangerang Depattij, wettige soon van den voor weynig tijds overleden Java’s keyser Adijpattij Anum, en welcke men vervolgens sonder eenige publique omstandigheden na haar gebruyk en gewoonte door zijne vrienden en broeders stond ter aarde te bestellen. Kaap de Goede Hoop 
De graanoogst lijkt gunstig uit te vallen. De hoeker Zeepost en de brigantijn Sijenoort zijn uytgezonden voor een nieuwe ontdekkingstocht naar Oost- Afrika. Het lichten van 1702 hoed smeekolen uit de Elizabeth, Bethlehem en Reigersbroek goedgekeurd; de voorraad dient zo spoedig mogelijk te worden aangevuld vanwege het gebrek eraan in Indië. De notaris Rijnhart Johan Wiltens, door het Kaapse Compagniespersoneel aangesteld tot onderkoopman op de Huis den Eult , zal ,, buiten gage” van Batavia worden teruggezonden; men had zich tot Heren XVII moeten wenden. 
Java’s Oostkust De Strijkebolle en de Nagelboom zijn op 7 januari en 10 februari 1733 met 300 last rijst van Tegal naar Amboina vertrokken. Het verzoek aan de rijksbestuurder Danuredja persoonlijk naar Batavia te komen heeft » 
geen kleine beweging ten hove veroorsaekt en dien staetsminister eyndelijk geen swarigheyt heeft gemaekt zig ten dien opsigte te ontdecken, want bij deselve komt te consteeren, dat hij niettegenstaande de vrundelijke adhortatiën en verzekeringe der onse, het niet alleen sodanig had weten te dirigeeren, de voldoening van ons requisit bij de meeste der hofsgroten voor onnodig was aangesien, maer ook naderhand het bevel van den vorst, die zig met dat concept na ’t schijnt niet heeft kunnen conformeeren, in de wind geslagen, en regtuyt geweygert de herwaertsreyse te onderneemen, sonder dat Zijn Hoogheyt zig daertegens soo ’t ons voorkomt had durven verzetten, alschoon conform het geadviseerde bij den aparten brief van den 29e januarij voormelt de voornaamste ministers aan de zijde van den vorst overhellen, en degene die met den rijksbestierder schijnen te heulen, uytgesondert de regenten van Keddoe, die voor wackere mannen te boek staan, van soo veel pouvoir niet zijn, dat Zijn Hoogheyt voor deselve veel bedugting behoeft te hebben. Desniettegenstaende, als men den inhoud van het gemeen en apart schrijvens, dat ten opsigte deser affaire soo aan ons als den voormelten gesaghebber Duyvensz. vanwegen den vorst is in handen gestelt, tegens den anderen komt te vergelijken, soo is daeruyt, bijaldien onder dat gedoente geen ander insigt verburgen is, seer klaerlijk af te nemen dat Sijn Hoogheyt over die ongehoorsaemheyt seer gevoelig geraekt sijnde, egter in genendeele heeft geraden gevonden zig daerover te verklaren, en dien minister voor zijne gepleegde insolentie na merite te behandelen, want in den gemeenen brief brengt hij eenige redenen voor den dag, waerom in de voldoening van onse begeerte door hem na den raad zijner hovelingen niet hadde gecondescendeert kunnen werden, dog in den anderen komt hij zig over het gedrag van sijnen staetsminister op een hevige wijse te beklagen, onder een nadruckelijk versoek om onse hulpe. 
Gerucht dat de rijksbestuurder » 
voor het genot van 2500 Mexicaanse realen besorgt hadde dat den Daringoes regent den ingabey Djajalana door den keyser was geordonneert geworden, om twee derde gedeelte der landen en volkeren die aan hem door den heer Bergman met toestemming van de Javaense legerhoofden voor zijne getrouwe diensten in den jare 1721 onder zijn bestier waren gestelt, aan den Passourouangs regent af te staan, en onder denselve te sorteeren, niettegenstaende hij zig volgens zijne belofte tegens den doortogt en invasie der Balemboangers, Lamadjangers en Balijers op een treffelijke wijse heeft gequeeten, en die toebetroude landen door een goede directie uyt een wildernisse in een florisante staat gebragt, soo als dat daerbenevens werd getuygt; en bij de aparte brief van den 24e januarij daeraan gecommuniceert gevonden dat dien regent niettegenstaende hem zulx seer hart moet gevallen hebben, aan het bevel van sijnen heere had gehoorsaamt, dog geensints van zigselven kunnen verkrijgen, om op het mondeling raport van ’s vorstens gandex in de onredelijke pretensie van den voormelte Passourouangs regent, tot de overgave van nog 53 negorijen bovendien te condescendeeren, want zulx was door hem volslagen geweigert, en aangenomen zig daerover in persoon ten hove te sullen verandwoorden. 
Gandex, gandek, vorstelijke boodschapper. 
De vorst zou hiervan niet op de hoogte zijn. De gezanten van de susuhunan hebben op 7 maart 1733 Batavia weer verlaten » 
Huwelijcken van des rijxbestierders dogter met de soon van den radeen tommangong Natta Widjaja, item van den pangerang Pamot met de dogter van den Keddoes regent. r. 
De houtleveranties te Japara verlopen zeer moeizaam, de susuhunan laat op verzoek van de Compagnie een onderzoek instellen naarde oorzaken hiervan door Aria Djajasantika van Kudus, pepatih Pepatih, hier de hoofdregent over de oostelijke kustregentschappen. van de ooster stranden. De Rembangse hoofdpettinggies Petinggi, dorpshoofd. hebben beloofd het surianhout te leveren. De regent van Tuban was te Semarang onschuldig bevonden; hij werd teruggezonden met de opdracht de onderregenten Demang Raksa Mangala en Sutopuro te corrigeren. In Rembang zijn gereed gekomen 2 tandjungpura s, 6 platbodemschouwen, 1 sloep en 1 pantjalang. De lasten over 1731 en 1732 bedroegen ƒ 330. 098, de winsten ƒ 37. 981 . De Sleewijk is naar Tegal vertrokken met 20. 000 rsd, waarvan 12. 000 rsd in pasmunten 8000 in dukaten ; de Sijbekarspel, Klarabeek en de Cats naar Semarang voor het afhalen van rijst; de Margareta en de Noorderkwartier voor » 
een volle lading sware houtwercken, benevens een goede parthije knies- en kromhouten, dewelcke men alhier ten hoogsten benodigt heeft. En daerom was het wel te wensschen dat het presente gebrek aan scheepen en zeevarende soo veel hindernis niet quam toe te brengen in de uytvoeringe van ons voornemen, om hoe eer hoe liever een goed gedeelte van de 30 bodems, die voor dit loopende jaer door de bedientens van Samarang ten afhaal van de in voorraad leggende goederen op de subalterne comptoiren bij den gemeenen brief van den 24e januarij meermeld werden gevordert, derwaerts te laten voortgaan. 
De gearresteerde Moorse peranakan anachoda uit Palembang die 300 kadjang matten vervoerde, werd weer vrijgelaten op verzoek van de gezanten van die vorst. Voortaan is de order personen op te pakken die Batavia niet hebben aangedaan, niet meer van toepassing op Palembangers. 
Cheribon Brief d. d. 11 februari 1733 van de prinsen. Dezen hebben verzocht hun bezoek aan de nieuwe Gouverneur-Generaal te mogen uitstellen tot na de padi-oogst » 
ter saeke hare pretensie daertoe ten hoogsten vereyst wierd. 
Moet zijn presentie. 
Twee pantjalangs verzonden voor het begeleiden van de modderaars. De Hofwegen is derwaarts vertrokken met 30. 000 rsd voor het afhalen van rijst, koffiebonen en hout. 
Bantam Op 3 februari 1733 is 1400 bahar peper in het koninklijk pakhuis in voorraad, op 24 februari 2500 bahar. Na verzending van 1682 bahar peper per Oudenaarde is op 16 maart nog 1600 bahar in voorraad. De Duifje is op 25 maart met 25. 000 Spaanse realen naar Bantam vertrokken om peper in te kopen. Per Oudenaarde 35. 000 Spaanse realen aangevoerd. De schuld aan de vorst is geminderd tot 356 Spaanse realen » 
Dienvolgende zal de Compagnie met het retour van het Duifje den crediteur weesen tot gerustheyt van Zijn Hoogheyt, die daermede behoort vergenoegt te wesen, dewijl het in genendeele soude kunnen aangehaalt werden of met het intrest van U Ed. Hoogagtb. overeenkomen deselve na proportie van sijn gebrek telkens te adsisteeren, want tot hoe verre zijne begeerlijkheyt sig komt uyt te strecken kan niet oneygen afgenomen werden uyt de aanbieding die Sijn Hoogheyt behaagt heeft bij een briefje uytwijsens het overkomende afschrift van dies translaet aan ons voor te stellen, en te behelsen komt de verpanding van de provintie van Selebar op Lampong voor een somma van 400. 000 Spaanse realen na hetgene daervan bij het gemeen schrijvens der bediendens, en dies postscriptum op den 3e februarij meermelt herwaerts gesonden ook werd genoteert gevonden. Egter is het niet onwaerschijnelijk dat onder dien onaannemelijcke voorslag een ander voornemen soude kunnen verburgen leggen, en zulx moet aangesien werden voor een teeken dat de ratoe Anum niettegenstaande de goede beloften van Sijn Hoogheit in hare onderneeming om de Compagnie in de bereyking van het gedesidereerde oogmerk te dwarsbomen en den vorst daervan af te wenden, meer als teveel velt komt te winnen, mitsgaders men seer beswaerlijk zal kunnen verkrijgen dat de leverantie en betaling van den peper aan en door de dienaren van U Ed. Hoogagtb. met reserve van den sulthans geregtigheyd volbragt werd, hoedanig het daermede ook gelegen mogte wesen, wij hebben dat voorstel ten eenemaal van de hand gewesen. 
De Compagnie heeft haar ongenoegen over de verminderde peperaanvoer en de aanhouding van de gevluchte slaven aan de Bantamse gezanten betoond. Men verwacht geen verbetering in de situatie , omdat » 
zijne ministers behagen scheppen en dat spoor op te volgen, dewijl dien pange- rang zig niet geschaamt heeft de onse te doen in handen stellen drie inlanders die als oud en afgeleefd niets waerdig waren, en bij examinatie bevonden wierden geen wegloopers te weesen, maer aan Bantammers aan eygendom te behooren, mitsgaders dusdoende een volslagen blijk te geven dat zijne intentie geweest is de gemaekte contracten tot onser veragteringe formeel te bespotten, onder een voldoening van zijn geit- en schraapzugt door genot van 10 rsd die van ieder hooft werd afgegeven tot een premie, dewelke hem egter niet is te beurt gevallen, dewijl die ongeluckige subjecten op onse ordre zijn van de hand geweesen en gerestitueert. 
Op de klacht wordt geantwoord dat eerst de gevluchte Bantammers dienen te worden gerestitueerd. Compagniespersoneel wordt aanbevolen gematigd op te treden en » 
is voorgeschreven tot moderatie van den iever waermede den gesaghebber in de conferentiën somwijlen wat te veel schijnt ingenomen te wesen. 
Geen toestemming gegeven om » 
ter bemagtiging van een goed getal dier weglopers het campong der Baliërs, leggende onder het canon van Speelwijk, te besetten. 
Bereidheid peper te kopen van particulieren. Op het bericht » 
dat des conings kinderen en andere ministers in die gewilde whaer tot soo verre een vuylen morshandel quamen te drijven, en kans soude wesen een goede scheepsladinge tegens 10 a 12 realen de bhaer op een bedekte wijse magtig te werden, hebben wij daertoe de vereyste qualificatie verleend onder belofte van dengene die daertoe geëmployeert werd ten goede te sullen gedenken, en alhoewel zulx volgens het nader schrijvens van den 16e deser door verscheyden inconveniënten, en daeronder den morshandel met Chi- neesen en andere tot nog toe niet veel schot heeft genomen, ter saeke er maer 25 bharen op die wijse zijn ingesamelt, soo heeft men egter bij ons andwoord van den 29e daeraan den gesaghebber aanbevolen daermede voort te gaan. 
Hiertoe 5000 realen en 600 guni zakken opgezonden » 
Hoewel dese onderneeming met de contracten niet wel is overeen te brengen, soo schijnt onsen pligt egter te vereyschen hetselve ter handen te nemen, als het gereedste middel zijnde om den vorst bij ontdecking of te doen ontwaeken van zijn sluymersiekte die hij duslange ten opsigte van het gedrag zijner kinderen en hare gunstelingen schijnt onderworpen geweest te hebben, ofte doen afsien van een behandeling waerdoor Sijn gewenscht oogwit niet kan beschieten of beletten dat de Compagnie op een andere wijse komt te profiteeren van hetgene haer volgens de contracten wettig toebehoort. Alwaeromme wij dan ook nodig geoordeelt hebben den gesaghebber te gelasten om telkens wanneer op dusdanigen indirecten wijse zal zijn meester geworden van eenige parthijen peper, den vorst niet alleen daervan kennisse te geven, maer ook tot nader overtuyging aanwijsinge daervan te doen, sonder nogtans te openbaren het canaal waerdoor deselve ons zijn toegekomen. 
De sultan heeft ernstig geprotesteerd tegen het in beslag nemen van de twee Semarangse vaartuigen. Het Surabajase vaartuig is publiek verkocht. De kaffers van de kroonprins zijn eveneens gestraft. Het hof heeft geweigerd hun deelgenoten uit te leveren. Het verzoek van de luitenants zitting in de Politieke Raad te mogen nemen boven de fiscaal wordt afgewezen. 
Batavia De retourschepen van de derde bezending zijn op 14 maart in volle zee gekomen. Van de Kaap zijn aangekomen de Bethlehem en de Elisabeth. Met de komst van de Huis te Foreest, de Reigersbroek en de Herstelling zijn totaal 28 van de 34 uitgezonden schepen aangekomen; 2 ervan waren voor Ceylon en 3 voor China bestemd; de Slot ter Hoge is vergaan. Mr. Charles Cornelis van Bergen en Mr. Samuel Padbrugge, de extra-ordinaire raden van justitie, zijn aangekomen. De rechtbank is voltallig met acht gewone en twee buitengewone leden. De scheepsoverheden van de Fredericus Rex Suecia hebben schriftelijk verklaard geen klachten te hebben over hun behandeling. Het rapport van Heren XVII over de handel met China is besproken. Wijbrant Blom heeft een apart rapport hierover ingediend. De publieke veiling van de oude Hollandse kerk heeft niets opgeleverd. Het gebouw werd onderhands verkocht aan de burger Coster voor 1300 rsd. Door de veranderingen in hoedanigheid en het aantal armen is de diakenen opgedragen » 
de uytreyking van het benodigde te doen na consciëntie. 
Het oude jacht D’Uno is verkocht voor 450 rsd. Johannes Papegay aangesteld als eerste administrateur van de medicinale winkel; Jan van Niel eerste opperchirurgijn; Jan Pels waagmeester. Wouter Hendrix repatrieert alsnog op eigen verzoek met de gereed liggende schepen. 100. 000 Ib thee in soorten ingekocht; thee boei tegen 20 rsd en groene thee voor 15 rsd per pikol. Voor 12 kassen thee boei van zeer goede kwaliteit is betaald 100 rsd per pikol. De lading van de Alblasserdam bestaat uit o. a. 100. 000 Ib thee, 25. 000 Ib Japans koper, 25. 000 Ib tin van Malakka, 30. 000 Ib calaturshout, 20. 000 Ib Siams sapanhout, 10. 000 Ib Bi ma’s sapanhout, 78. 000 Ib peper, 79 Ib poedersuiker en voor ƒ 95. 634 aan Bengaalse kleden; totale waarde f 186. 780. De totale waarde van de lading van de 28 retourschepen bedroeg ƒ 5. 453. 282. De vermindering van de retouren wordt toegeschreven aan het beperkte succes van de handel en de inkoop op de Westerkwartieren. De Ceylonse 
retouren bedroegen ƒ 703. 692. Het rapport van Blom over de handel op Siam wordt overgezonden evenals twee rapporten over de handel te Kilakkarai. Rapport over de slechte toestand van de Huis te Assenburg. De Huis ten Donk aangewezen om op Madagascar slaven te kopen. De zijdereder Jan Veenendaal is wegens het zich aan boord begeven van de Elisabeth uit zijn functie ontslagen door de Raad van Justitie. Hij is de enige met ervaring in de zijdeproduktie. 22. 567 rsd gaat in vijf wissels over , o. a. 12. 307 rsd van de weduwe Vuyst » 
