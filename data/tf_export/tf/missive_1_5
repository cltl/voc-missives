V. PIETER BOTH, AAN BOORD VAN DE VERE, VOOR MALEYO Maleyo, plaats waar de koning van Ternate onder bescherming van het Nederlandse kasteel Oranje woonde. 31 maart 1612. 961, 2folio’s, 2 exemplaren, 1 origineel, 1 copie. Klachten over het gedrag van diverse schippers en anderen » 
Mijn advys soude oock sijn, dat U E geen lichte vrouwen uyt het vaderlant meer en sent, want er hier meer als teveel sijn. Sij en laten haer oude manieren nietende sijn seer onbeleeft ende ongeschickt tot een grote schande van onse natie. 
Om dit landt te beplanten met onse natie sal beter wesen te doen als Romulus heeft gedaen om die metten onsen te doen trouwen, want die vrouwen, coomende uut het vaederlant, hebben van jonck op in de bordeelen geseten ende en connen noch en willen wassen, nayen ofte yets doen. 
Both zag dus heil in huwelijken tussen de Nederlanders en de dochters des lands. 
Nog enige gelijksoortige klachten » 
Wij hebben hier goet gevonden tot verseeckeringe van de Ternatanen op Maleyen ende Tacome een reduyt te maecken op Tolloucke op ’t eylant Ternate op een hooch berchgen, wesende van nabuyren inprennable ende is een halff uyr gaens van ons fort Malayen. 
Takome, plaats op het eiland Ternate, ter westkust en in handen van den Koning van het eiland, evenals de gehele noordhelft, terwijl de Spanjaarden het zuiden in handen hadden. 
Hier vermeldt Both de bouw van deze reduite, noordelijk van het kasteel Oranje, waarover men zie Oudheden, p. 253. P. (26) noemt Both in een brief van 1 jan. 1614 (nr. XV) het evenwel onder de veroverde forteressen. Ik houd de oudere opgave voor de juiste. 
Wij hebben noch een secreten aenslach op de stadt van Mareque, leggende op ’t eylant van Tidoor van die van ’t landt selffs . . . 
Het duurde nog tot 9 febr. 1613 eer het hiertoe kwam. Marieko ligt aan de westkust van Tidore. 
Slot » 
