XVIII. DIDERIK DURVEN, CORNELIS HASSELAAR, WIJBRANT BLOM, JO AN EVERARD VAN DER SCHUER, MICHIEL WESTPALM, JO AN FRANgOIS DE WITTE VAN SCHOOTEN, HERMAN VAN BAYEN, ADRIAAN OOSTWALT, ADRIAAN VALCKENIER, DIRK VAN CLOON, JACOB CHRISTIAAN PIELAT EN JOAN PAUL SCHAGHEN, BATAVIA 14 februari 1732, secreet. Kol. Arch. 2069, VOC 2177, fol. 4012-4030. De Raad van Indië beklaagt zich en is ernstig verontwaardigd over de onafhankelijke opstelling van de Raad van Justitie , met name in de zaak Vuyst: » 
hoe wij al van den beginne af niet hebben kunnen begrijpen waaromme men dese zaak, die bereets extraordinario modo begonnen was en soo het ons toescheen, ook wel sodanig konde werden afgedaan, zonder den gevangenen daarom eenig ongelijk aan te doen, ofte het voorregt van een billijke defensie, dat de natuur in de schepselen geschapen heeft, te ontnemen; vervolgens op het simple verzoek van den gevangenen heeft kunnen brengen in de langwijlige en captieuse forme der ordinaire proceduren ; en wanneer naderhand quam uyt te lekken, dat zulks niet zonder veele debatten, en hacquetten door een meerderheyt van vier tegens drie stemmen was doorgedrongen, soo konden wij des te minder begrijpen, waaromme het interest van de Republique en U Edele Hoogagtbare betuygden ernst tot het spoedige afdoen van dese fameuse en importante zaak hadde moeten succumberen. 
De lange duur van een ordinair proces wordt niet in het voordeel van het land geacht. Noch op het ontslaan uit hechtenis van een deel van de zogenaamde krijgsraad , noch op het omzetten van het extra- ordinair in een ordinair proces heeft de Raad van Justitie enige toelichting gegeven. Opgrond van de souvereiniteit hem verleend , meent de Gouverneur-Generaal gehouden te zijn tot het handhaven van de goede orde en de gang van de justitie. De Raad van Justitie weigert d. d. 12 januari inzage in het gewijsde » 
want daarbij werden w’niet alleen van precipitance beschuldigt, maar men houd ons zelfs verdagt in het bewaren der geheymen van onse vergaderinge, door een snode insimulatie, dat het aan de gantsche Bataviase en Indiase Waereld bekend gemaekt zoude werden, bijaldien Haar Achtbares ons reden van haer gewijsde quamen te geven. 
G.-G. en Raden van Indië doen een beroep op Heren XVII, » 
dog naerdien het om voorverhaalde pregnante redenen niet wel mogelijk was ons zelfs daaromtrent recht te doen, ofte die middelen te gebruyken die U Edele Hoogachtbare bij secrete missive van den 30en augustus 1729 zeggen dat ons soo gereet aan de hand zijn om ons gezag te maincteneren tegens alle halstarrige en ongehoorsame dienaren, soo hebben w’daartoe wel moeten overkomen om onse toevlugt te nemen tot U Edele Hoogachtbare, als degeene uyt welkers schoot wij voorsz. onse oppermagt hebben ontleent en hoe ongaerne wij ook anders U Edele Hoogachtbare met onse veelmaals maar al te meenigvuldige klagten moeyelijk vallen, soo hebben w’egter in dit extra-ordinaire geval ons niet kunnen wederhouden; want het gaat hoe langer hoe boser met dit collegie en soo wij in cas subject zouden moeten succumberen of agter leggen, dat egter gants niet te denken is, soo is het te dugten dat van de Indiase regering welhaast een chaos werden en niemand langer weeten zal, wie hij in dese landen voor zijne opperste gebieders te erkennen heeft. Een zaak, waarvan w’de gevolgen niet durven optellen en die wij overzulks ook willen hoopen, dat nooyt gebeuren zal, soolange het God behaagt den Nederlandsen zetel in India’s uytgestrekte gewesten gevestigt te laten. 
Hoe kan men verwachten dat de Raad van Justitie een geheim weet te bewaren, » 
en wie weet niet op welk een onvoorzigtigen wijse men zig meenigmaal uytlaat in zaeken die vrij wat te teder en van teveel aengelegentheyt zijn om tot materiën van dagelijkse conversatie te verstrekken en wie is het onbekend, dat de vergaderingen nauwlijks g’eyndigt zijn of Haar Achtbares dispositiven rollen al langs de straten en men haast zig zelfs al veelmaals te post om de eerste tijdinge daarvan te brengen. 
Na de ontvangst van de brief van 12 januari van de Raad van Justitie heeft men deze zaak verder secreet afgehandeld. Ook een particuliere brief van de voorzitter van de Raad van Justitie, » 
dat zijn E. in dese landen een novitius is en zig bij dit papier vertoont alsof hij onkundig ware van hetgeene ons toekomt. W’zijn bij provisie voor het aengezigte van onse mindere gehoont en in het tedere poinct onser oppermagt op een sanglante wijse aengetast, niet als van nieuwelingen ofte onkundige, maar als van menschen, die zeer wel weeten, dat het haar gepermitteert is hare overigheyt sodanig te bejegenen en alsof Haar Achtbarens een privilegie hadden zig boven andere dienaren onse gehoorsaamheyt te onttrekken, mitsgaders alsof men reets in de possessie ware van d’authoriteyt en eminentie, die men in desen tijd meer als ooyt komt te affecteren. 
