XXXI. JACOB MOSSEL, JACOB VAN DER WAEYEN, PETRUS ALBERTUSVAN DER PARRA, JURGEN VAN DER SPAR, PIETER VAN DE VELDE, DITHARD VAN RHEEDE, HUIJBERT WILLEM VAN BAZEL, LIBRECHTHOOREMAN, JOAN ANDREAS VAN HOHENDORF, JEREMIAS VANRIEMSDIJK, REYNIER DE KLERK en JOAN GIDEON LOTEN, BATAVIA15 oktober 1757. Kol. Arch. 2781, VOC 2888, fol. 6-26. De hoop wordt uitgesproken dat het voorjaarsschip de Spanderswoud met de brief van 25 april 1757 veilig in Nederland is aangekomen. De brieven van de Heren XVII van 4 en 15 oktober 1756 zijn ontvangen; de eerste is 14 en 20 juni, en 15 juli 1757 besproken, de tweede 25 augustus 1757, toen tevens de eis uit Bengalen werd behandeld. Nu volgt antwoord in volgorde van de brief. Amboina Omdat ze niet sterk zijn en schaars, zijn de strozakken die sinds 1753 gebruikt werden voor het wegen van kruidnagels en rijst, weer vervangen door zakken van textiel, maar dit wordt weer veranderd indien de duurzaamheid niet tegen het prijsverschil van acht tegen één opweegt. Een nader besluit zal volgen, waarbij verschillende soorten zakken elders in gebruik in de overweging meegenomen zullen worden; zie de vergadering van 14 juni 1757. Ternate Uit de brief uit Ternate van 26 juni 1754 blijkt, hoewel wat duister, dat er geen verboden textielhandel plaatsvindt, zodat er geen reden tot achterdocht is. Amboina De klacht uit Amboina in de brief van 20 mei 1754 dat wegens particuliere aanvoer een aanzienlijke winst op katoenen Javaanse garens gemist moet worden, is onterecht, omdat het winstpercentage wel hoog is maar de winst zelf maar f 1187 bedroeg. Daarom vinden GG en Raden dat de arme burgerhandel niet nog meer beperkt moet worden, maar wegens de andere opvatting van de Heren XVII is besloten de particuliere aanvoer op Amboina, Banda en Ternate, en de uitvoer daarheen van Makassar, Java en Cheribon te verbieden en voor contrabande te verklaren. Banda Ten aanzien van het monopolie van rijst op Banda is ingevolge het bevel van de Heren XVII op 20 juni 1757 besloten om de advocaat-fiscaal dienaangaande een extract uit de patriase brief van 4 oktober 1 756 te doen toekomen, benevens alle relevante stukken op de secretarie, zodat hij onderzoek kan doen en verslag uitbrengen. Daarna valt er een besluit. Een verklaring van drie personen over deze zaak, die niet werd overgezonden, wordt bij deze aangeboden. » 
Het verpagten der Bandase domeynen en der Warkayse paarlreeven sal die van Banda weder ernstig aanbevolen werden en om bij onmogelijkheid U Wel Ed. Hoogagtb. daarvan de vereyschte reedenen te suppediteeren, remarqueerende den raad extraordinair Reynier de Klerk bij zijne radicale beschrijving dat den armoedigen en regt deerniswaardigen staat der inwoonderen van die provintie, verre van hun met inhalige pagters te vermoeyelijken, eerder alle bedenkelijk soulaas diend toegebragt. Met welk insigt w’ ook na Banda en Ambon beveelen zullen hare betragting te maken, ten einde het vee aldaar vleytig werde aangequeekt en van nu af aan jaarlijks een genoegsaam getal rundvee en verkens van Batavia te eysschen, of goede reeden van ’t contrarie te geeven. 
Hoewel de Heren XVII bevalen om de vergunning voor de vaart van zes burger - schepen van Amboina en Banda naar Celebes in te trekken en op een andere manier in de aanvoer van rijst te voorzien, is 20 juni 1757 besloten de vergunning te continueren, omdat voedselgebrek op Banda ruïneus zou zijn. Rijst van Java halen voor de behoeftige Bandanezen zou te lang duren en te duur zijn en er dreigt thans daar vandaan geen gevaar van smokkel in specerijen. Met een ruime aanvoer van rijst moet particuliere aanvoer voorkomen worden en er is bevolen over zulke aanvoer te rapporteren. 
Ternate Er worden maatregelen genomen dat Ternaatse resoluties niet meer door schrijffouten zoek raken. Makassar De beschuldiging van knoeierij tegen de resident te Bulukumba Gustaaf Lodewijk van Liebeherr is in handen van de advocaat-fiscaal gesteld. Bandjarmasin Er zal met niet meer dan twee Chinese jonken naar Bandjarmasin gevaren worden. In de december brief volgt hierover meer, alsmede over het opperhoofd te Timor Elias Jacob Beijnon en het Bilitons onderzoek. Siam Het Siamese ijzer is te grof, te kort en te duur. Met een toegerekende kostprijs van ƒ 15, 18,- het pikol werd er bij publieke verkoping te Batavia maar ƒ 8, 8,- voor gemaakt. Een teruggevonden monster Cochin Chinese kaneel wordt met de Petronella Maria naar Nederland gezonden. Een kaart van de Kantonse rivier, een lijst met in China roulerende munten en de daar gebruikte maten en gewichten, wordt nu meegezonden. De staatrekening is te vinden bij de negotieboekjes. Zoals verleden jaar gemeld, vindt naar Cochin Chine geen bezending meer plaats. » Japan 
De bezorging van ’t Japans cargasoen geschied doorgaans so voordeelig als ’t voor de Compagnie geschieden kan, mits den Japander ook eenig genoegen gegeeven werd, dat niet meer als reedelijk is, wijl denzelve wel weeten wil dat ’t een gunst is 1. 320. 000 lb. koper teegen ƒ 24, 14,- d’ 100 lb. af te staan, en wij verbonden zijn een derde aan zijde en zijde stoffen, dat eygentlijk de verliesgevende partijen zijn, te bezorgen en ’twelk men nogal vrij veel inkrimpt. Dog de ontstentenisse van de nodige en vereyschte manufacturen doet ons wel noodzaaken recours te neemen tot articulen die minder voordeel geeven. Gelijk w’ dat meede reets aangetoond hebben in de jongste jaren 1755 en 1756, vertonende de oppercoopluyden des casteels bij hier bijgevoegt berigt hoe gebreckig de lengte en breete der lakenen doorgaans uytkomen, terwijl de inkoopsprijsen ook bij d’ eene en andere kamer in Nederland veel verschillen. En aangaande de winst die de bediendens op een weinig plaatkoper hebben tot 15 percent, kan men met billijkheid geene verandering maken om ’t present sober bestaan derzelve; alles nader ontleed der resolutie van 20 junij meermeld. Sumatra’s Westkust 
Door het overlijden van de beschrijver van Sumatras Westkust is de brief van 27 mei 1753 van de Engelsen te Benkulen zoekgeraakt. Ze moet wel van weinig belang zijn geweest, want op het verzoek van 30 september 1754 om een kopie is nog niet gereageerd. Dringend wordt aan de Heren XVII verzocht duidelijke instructies te geven hoe zich ten opzichte van hen te gedragen, daar protesten tevergeefs zijn en ze geen aanstalten maken Natal en Tapanuli te verlaten; zie het geheime besluit van 10 juni 1757, » 
konnende dezelve daarbij mede zien de abrogatie der Padangse handel- sociteyd en ’t openstellen van een gelimiteerde vrije vaart na die cust Terwijl aangaande de aanreekening van goud en weegens ’t besnoeyd payement ’t nodige te vinden is bij brieven van december 1755 en 1756. 
Zie Plakaatboek 7, p. 213-217. 
De gevraagde lijst van de uitvoer door Engelse schepen uit Batavia gaat hierbij. Slechts het eiland Onrust en de baai van Trincomale op Ceylon biedt een geschikte plaats om te breeuwen. De commandeurs van de Engelse oorlogsvloten doen Batavia ook aan om arak en hout in te kopen. 
Bengalen Cochenille met verlies in Bengalen verkocht, was daarheen gezonden op de eis van daar, zie de resolutie van 20 juni 1757. COROMANDEL Voor de verantwoording van de dienaren te Bimlipatam wordt verwezen naar de december brief van 1756. Het vonnis te Nagapattinam en de geheel andere uitspraak van de Raad van Justitie te Batavia gaan thans mee. Bij rondschrijven is gevraagd naar het aantal marken fijn in iedere partij goud of zilver en naar de prijs bij vermunting; in der gelijke zaken is er reden voor klachten. De reparatie van gebouwen moet voor enige jaren aanbesteed worden. Het verbod op particuliere correspondentie met Nederland blijft wenselijk. Het zou nuttig zijn indien in Nederland de hand gelegd kon worden op kwaadwillende berichten, zodat deze dan geweerd kunnen worden. Ceylon Een Portugees schip is op 1 februari 1 754 te Ceylon toegelaten, dus voor het verbod van 29 maart dat pas in het najaar daar aankwam. Op de klacht van de Heren XVII over teveel sapanhout op de retourschepen is 15 juli 1757 besloten de Bengaalse retourschepen voortaan te beladen met » 
3000 of 2700 sacken salpeter 
150. 000 lb. peeper 
10. 000 lb. calliatoerhout en 
60. 000 lb. sappanhout, 
’twelk met de packen gegist werd op 8 a 900. 000 lb. aan swaarte. 
En de Ceylonse retourschepen met 2000 sacken salpeter 200. 000 lb. coffij 200. 000 lb. peeper 160. 000 lb. canneel 60. 000 lb. sappanhout, hetwelk met de lijwaatpacken te samen op 1. 000. 000 lb. sal uytkomen, zullende bij gebrek van salpeter de nodige swaarte aan cauris en peeper vergoed werden. Malabar 
Op versmelting van oude Cochinse fanums wordt nog 3j$% gewonnen; zie bijgaand bericht van daar in 1755 en de resolutie van 20 juni 1757. 
Batavia In de resolutie van 20 juni 1757 wordt ook gesproken over de Venetiaanse dukaat zie ook brieven naar Nederland van 15 oktober 1754 en 15 oktober 1756 - en over de Nederlandse dukaat, waarvan het stempelen in Azië » 
met een groot advans voor de Compagnie van de minste nasleep kan werden, alzo men weinig in de wandeling behoud en de meeste na de west van India gaan, alwaar dezelve maar weinig minder doen als te Batavia en altoos met minder verlies zoude te verhandelen zijn, als ’tgeene de Compagnie tans boven de augmentatie op ’t zilver profiteerd, zo men al wilde vooronderstellen dat de maatschappij verpligt zoude wesen bij afzetting alle dezelve in te wisselen en ook die clandestin of valschelijk nagestempeld waren. Egter sal er notitie gehouden werden van den ontfang en uytgaaf. 
Verantwoording van het reglement op het herenlogement en het verloop van de jaarlijkse pachten te Batavia zijn te vinden in de resolutie van 20 juni 1757. Zie voor ongepermitteerde, gepermitteerde en de handel van vreemde kooplieden de resolutie van 3 juni 1757, het plakkaat van 29 maart 1754 en het besluit van 20 juni 1757. » 
Conform U Wel Ed. Hoogagtb. bevel sal op Ceylon en Chormandel per assignatie na Nederland werden ontfangen de nieuwe Nagapatnamse pagood teegen 90 stuyvers ’t stuk, mits daarop te bereekenen 4 percent rabat voor de Compagnie. En zal Bengale en Ceylon accepteeren ropia’s na ’t ordinaire wisselverlies van fe, gelijk te Batavia in gebruyk is. 
De reeden die ons gepermoveert hebben aan ouders, waarvan d’ eene de Augsburgse confessie en de andere de gereformeerde leere is toegedaan, niet toe te staan om, schoon met gemeen overleg, hunne kinderen in d’ eene of andere kerk te laten dopen, zijn dese dat, nadien de vaders in ’t gemeen Luters en de moeders gereformeerd zijnde, het niet zoude konnen missen dat alle de bij hun geprocreerde kinderen in de Luterse kerk wierden gedoopt, dewijl de vrouwen, doorgaans in desen seer eenvoudig zijnde, zig gemakkelijk zouden laten overreeden om daarin te consenteeren. 
In antwoord op de brief van 15 oktober 1756 wordt er op gewezen dat de contanten steeds goed gebruikt worden; zie het besluit van 25 augustus 1757. Om de zwaar drukkende rentelasten, die in zeven jaar 22 ton beliepen, te verlichten is 52 ton naar Bengalen gezonden. Om aan het geldgebrek in Bengalen een einde te maken is » 
een negotiatie van 20 tonnen ƒ teegen $ percent ’s maands ondernomen, dog heeft men niet verder als tot negen ton konnen vorderen bij gebrek van geld te Batavia. Egter sal men daarmeede nog eeven in staat raaken dit project te voldoen en, koomen de Amsterdamse scheepen nog voor uit. deser opdagen, zullen ’t zoveel mogelijk suppleren, wijl w’ positief geordonneert hebben geene negotiatie op credit, dat de Compagnie 12 percent in ’t jaar kost, nog negotiatie hooger als tot 6 percent te doen. Dewijl ’t tijd werd dien schadelijken handel eens met wortel en tak uyt te roeyen, alzo anders telkens opnieuw in schulden komen en voor de beurs van een ander handel drijven. 
Bij wijze van staatrekening wordt het aanwenden van het geld toegelicht. Men stelt voor aan de gezonden 52 ton toe te voegen 11 ton voor de hogere Aziatische valuta en 15 ton voor ontvangen en verwachte goederen, samen 78 ton. Als retour wordt 60 ton verwacht, wat een tekort van 18 ton betekent, waarvan misschien de helft nog in assignaties wordt overgezonden. Azië moet toegerekend worden twee miljoen voor de textielhandel, winstderving op tin en peper samen wel zes ton, zodat er niets overblijft om de schulden van Bengalen te delgen. De geldnegotiatie is uitgeput, zodat een geldzending uit Nederland van vier miljoen, zijnde het werkelijk tekort van Bengalen, nodig is. De dienaren ter plaatse zeggen dat het minder is, maar daar valt geen staat op te maken. Omdat toezending nogal eens stagneert, wordt gevraagd er goed op te letten, anders lijdt de handel elders. Het zou nuttig zijn met de kermisschepen een ruime hoeveelheid baar zilver, goud en dukaten mee te zenden, en met de Ceylonse retourschepen jaarlijks vier ton aan goud en dukaten voor de handel op de kust van Madurai. Het verhandelen van gepriviligeerde kisten van schepelingen is bij plakkaat verboden. De reizen van retourschepen tussen Batavia en Bengalen of Ceylon worden als inlandse reizen beschouwd en in de bestelkastjes mogen slechts thee en porselein en wel half zoveel als eerder, vervoerd worden. Opper- en vice-equipagemeester verklaren dat alle schepen hun ruitkaarten meekrijgen en dat van die van de pakken er één bij de opperstuurman is. Indien dit door de klerken vergeten is, zullen zij in het vervolg daartoe aangespoord worden. In sommige schepen zijn weinig of geen pakken, zodat die lijst ontbreekt. Er is wel steeds een algemene stuwlijst. Weesmeesteren hebben in vergadering van 12 augustus en 23 september 1757 een verzoek van de weeskamer te Utrecht over een verleende kwitantie afgewezen. In de resolutie van 25 augustus 1757 is te vinden waarom Andries van Bockum zonder gage uit Malakka is teruggeroepen. 
Bengalen De dienaren in Bengalen moeten hun in vergelijking met de Engelsen onvoordelige handel verklaren. De bevelen over de verpakking zullen opgevolgd worden met uitleg van eventuele afwijkingen. Om voldoende tanny zijde in handen te krijgen mag 4 a 5% meer betaald worden. De veel mindere kwaliteiten onder de letters G en H kunnen achterwege blijven en de hoeveelheid teruggebracht. Het is de vraag of een grotere inkoop van borax in Bengalen, waarvandaan 25. 000 Ib was gevraagd, zin heeft, daar de Engelsen viermaal zoveel naar Europa vervoeren, zowel uit Bengalen als China, welke laatste veel witter is dan de eerste. Omdat het voor een schrijffout is aangezien, zijn van de effen dubbele armozijnen boven de ƒ 5,-,- maar een matige hoeveelheid verzonden. Textiel uit Patna moet als meest winstgevend de voorkeur genieten. Het verdient uitleg waarom de pakken guinees van 40 op 30 stuks zijn gebracht. Tot zover het antwoord op de brieven uit patria. Nu volgt kort bericht over de kantoren. Amboina Uit Amboina zijn 624. 057 Ib kruidnagels ontvangen, van Banda 977 sokkels foelie en 526. 055 Ib nootmuskaat. Het gewas daar was verwaarloosd door grote sterfte, o. a. verloren perkeniers 403 slaven en de compagnie 218 Europese dienaren. Ternate Over secunde Jean Simeon Elin, die door gouverneur Abraham Abeleven naar Batavia is gezonden, zal een besluit genomen worden. Malakka De opstandige Buginezen zijn voor Malakka weggetrokken en daarheen gezonden schepen en volk worden terugverwacht. COROMANDEL De Fransen dringen Coromandel om de noord steeds verder binnen en zullen proberen de Compagnie te verjagen. » 
W’ vreesen dat ’t haast ’t toneel des oorlogs zal werden tusschen Engelsen en Fransen, waarvan de Nederlandse Compagnie weder ten deele de last zal moeten dragen door de hooghertigheden der overwinnaars. 
Waarvan men in Bengale smertelijk gevoelen heeft zo ontrent den nabab als d’ Engelse, hoewel ’t laaste nogal dragelijk is, gelijk U Wel Ed. Hoogagtb. door die ministers reets is bedeeld. Malabar 
Op Malabar speelt in het geschil met de zamorin, Travancore ook een rol. SURAT Te Sur at zijn de dienaren slecht behandeld. Met gering succes hebben de Basseiners de hoeker van de Compagnie op de rede aangevallen. In een gevecht met volk van Kanhoji Angria ging een smalschip en een gelia door buskruit verloren, maar deze rover had zelf veel doden. 
Batavia Te Batavia was een ruime aanvoer van rijst en een groot eigen gewas. Een stuk van de gouverneur-generaal, o. a. over de munt te Bengalen, is 21, 24 en 27 juni 1757 behandeld; het gaat hierbij. Op 16 augustus is de memorie van bezuiniging voor Batavia behandeld, op 9 september het vonnis van de Raad van Justitie in de zaak van de raad extra-ordinair Dit hard van Rheede tegen de curatoren in de boedel van de overleden burgerkapitein Jacob Kool wegens betaling van 2000 pikol peper. Het is nu duidelijk dat Van Rheede als administrateur te Onrust, noch iemand anders in eigen belang intriges hebben gepleegd. De bewering van raad extra-ordinair Adriaan de Nijs dat er in de raad een stuk was overgelegd waaruit bleek dat de gouverneur-generaal, optredende als directeurgeneraal, de betaling van deze peper had doen uitstellen, is onwaar. De Nijs denkt zulke dingen ongestraft te kunnen zeggen, omdat hij voor overige buitensporigheden nog niet gestraft is. De gouverneur-generaal vertrouwt op de steun van de Heren XVII bij het krijgen van genoegdoening voor zo’n belediging. De Nijs heeft de rechtsgeldigheid van besluiten genomen in de raadsvergaderingen van 22 en 29 juli aangevochten, omdat de gouverneur-generaal toen afwezig was door verblijf op zijn landgoed Buitenzorg, Enige heren zijn het daar niet mee eens. De zaak wordt aan Heren XVII ter decisie voorgelegd. De klachten van Compagnies makelaar te Bengalen Damudar tegen directeur Jan Kersseboom zijn van dien aard dat ze niet aan de Raad van Justitie voorgelegd hoeven te worden. De stukken worden meegezonden met deze brief. De retourvloot zal bestaan uit 21 schepen en een voorjaarsadviesschip. » 
Den vervoer sal volgens resolutie van 30e augustus onder anderen begrijpen: 50. 000 lb. nooten 500 sockels foelij 500. 000 lb. nagelen 450 balen caneel 5. 000. 000 lb. peeper na gissing 4. 000. 000 lb. coffij, permitteerende de quantititeid overjarige tot nog geen hooger afscheep, waartoe egter in ’t vervolg apparentie is, 3. 000. 000 lb. salpeter, buyten dat van Bengalen voor Nederland na Ceylon sal wesen verzonden en men zal voor ’t toekomende jaar 4. 000. 000 lb. tragten te zenden. 500. 000 lb. suyker, ten hoogsten tot onderswaarte, 40. 000 lb. thin Banka’s met ider schip van de grootste charters en 30. 000 lb. voor d’ andere. 
Mogelijk bekomen U Wel Ed. Hoogagtb. ook in ’t aanstaande jaar het schip Slooten uyt China, dat hier op den 6e junij gearriveert, volgens besluyt van daags daaraan mede gegeven is: 200. 000 lb. thin 2500 lb. noten 2500 lb. nagelen en 50. 000 lb. sappanhout, en tot inkoop van goud voor India nog 250. 000 lb. tin, neevens 30. 000 Spaanse reaalen van agten, met verdere permissie om daartoe in China nog 50. 000 Spaans op assignatie te accepteeren, en dus blijven w’ met het tin voor ’t grootste gedeelte alhier belemmert, leggende nog elf maal hondertduysent ponden op Onrust. 
De eis uit Nederland omvat 80 tonnen guldens aan goud en zilver, 50 metalen kanonnen van 12 lb en 100 ijzeren dito van 4 lb. De geldeis is vermeerderd wegens de schulden in Bengalen en Batavia, en wellicht minder assignaties. Voor Kanton worden monsters van bedrukte wollen stoffen gevraagd. Verzocht wordt deze direct daarheen te zenden, als die vaart wordt voortgezet en anders bijtijds naar Batavia om in mei beschikbaar te hebben. » 
De kaart der eylanden tusschen Batavia en Straat Zunda is tans zo w’ meenen in een volkome ordre gebragt en zo overgaande, waarvan w’ verzoeken een partij voor India te willen laaten drucken en d’ uytkomende scheepen sonder onderscheid van kamers ééne meede te geeven. 
Raad or dinar is Joan Gideon Loten is ontslag naar Nederland verleend. Hij repatrieert op de Petronella Maria als admiraal van de retourvloot, tevens als commissaris voor Kaap de Goede Hoop. Fiscaal van de vloot is koopman Jacob Levier, secretaris onderkoopman mr. Isaac Westplaten Cool. Eergisteren, op 13 oktober 1757, kwam met de Baarzande de brief van 21 maart 1757 uit Nederland aan; over slechte peper en vermiste papieren van de Batavier zal bericht volgen. » 
