Nog geen bericht of de Huis ter Duine Straat Sunda verlaten heeft. Aangekomen zijn de Jonge Willem, Middenrak en Noordwijkerhout uit Semarang en Cheribon en de Diemermeer en Schonauwen uit Bengalen. Op 13, 18 en 27 december en 4 januari vertrokken de Oude Zijpe, Strijen, Ananas, Abbekerk en Maarsseveen naar de Kaap; zij moeten zich daar aansluiten bij de retourschepen uit Ceylon, Bengalen en China onder de vlag van Valckenier. Joan Paul Schaghen op de Maarsseveen is aangewezen als vice-admiraal. Door gebrek aan zeelui bleef het schip Heuvel, voor de kamer Amsterdam, achter. Van de paasschepen zijn alleen de Delfland, op 5 januari gevolgd door de Duifje, gearriveerd. De Oosterhout was afgedwaald en wordt evenals de op 4 oktober van de Kaap vertrokken Vrijheid nog verwacht. 
Vandaar twee brieven d. d. 14 september. De poging tot verbouw van rijst op Sulabesi leidde tot niets. Een commissie zal het fort Klaverblad in bezit nemen en een onderzoek instellen. Men hoopt dat de nieuwe post te Limbunu de koning van Parigi zal aanzetten zijn belofte na te komen om de Compagnie alle goud te leveren tegen 10 rsd de reaal. Men heeft geen verwachting van de pepercultuur. Van het omhakken van specerijbomen kwam weinig. De pantjalang Nias bracht uit de bocht van Tomini 415 reaal stofgoud terug. De koningen van Lembo en Bega wilden op Limbunu gaan wonen. De vorsten van Gorontalo, Limbotto, Attingola, Bolaang Bone en Bintauna beloofden 2000 man naar de goudmijnen te sturen. De resident van Gorontalo zond 1515 reaal stofgoud op; er waren er nog 200 aanwezig, die inmiddels tot 400 waren vermeerderd. De resident is gekapitteld omdat hij niet heeft geschreven of men te Limbunu, Siending, Sikado en Parigi was begonnen met gouddelven; evenmin of het de moeite waard was er een post te vestigen en of hij het goud kon inkopen tegen half geld, half textiel. De handel ging naar wens. Vanuit de post te Limbunu kon de omgeving goed in de gaten worden gehouden. Om dezelfde reden was een post te Parigi gewenst, maar daarvoor ontbrak de militie. Het verzoek van de Limbuse koning om 50 Europese militairen om de binnenbocht van Tomini te bevrijden van zeeschuimers en smokkelaars kon niet worden ingewilligd. Het houtwerk van fort Amsterdam te Menado was ernstig door witte mieren aangetast. Gouverneur Smith zal de negotieboekjes van de gewezen residenten Kleiman en Brevinga bijwerken. De hoeker Snuffelaar bracht van Menado 302 reaal Bwools stofgoud, 70 last rijst, 100 Ib karet en 8 pikol was van Kema; de sloep Nieuwe Promotie 14 last rijst a 17 rsd, ingekocht voor textiel. » 
Van 24 vaten bier waren er 3 bedorven en leeggegoten, desondanks was er een winst van 142%. Op 30 juni waren er 894 man in dienst en 1785 andere ingezetenen, en 18 burger- en Chinese vaartuigen. De drankenpacht bracht met 3070 rsd 1200 rsd minder op, een gevolg van de zwakheid van het garnizoen en het tekort aan dranken in 
de stadsherberg; de saguweerpacht leverde 20 rsd meer op. De vorsten van Limbunu, Siending en Sialu beloofden het goud te leveren voor 10 rsd per reaal. Het geschenk van de vorst van Ternate werd geschat op 142 rsd; van Tidore was nog niets ontvangen. Men verzocht om 240 soldaten en 150 matrozen; Batavia kan daaraan niet voldoen. De Snuffelaar wordt verkocht wegens de slechte staat waarin het schip verkeert. 
De Krabbendijke en Reigersdaal kwamen op 1 december uit Japan terug. Het gewezen opperhoofd Jacob van der Waeyen bracht een brief d. d. 29 oktober mee. De heenreis had 49 resp. 46 dagen geduurd en was zonder storm verlopen; de Krabbendijke was door windstilte en tegenstroom beneden de Hoek van Nambo vervallen en was daardoor pas op 4 augustus in Nagasaki aangekomen. De 12 schilden voor Coromandel en 8 voor Sur at waren aanbesteed tegen de prijs van 1731. Door de hoge prijs was afgezien van inkoop van porselein voor patria; voor de kleine winkel te Batavia was ingekocht tegen de oude prijs. 600 pikol brandhout en 230 gantang walvistraan was ingekocht tegen de oude prijs om te bezuinigen op klapperolie. Er was geen prijsverhoging te bedingen geweest op de restantgoederen; er was voor ƒ 153. 928 tegen de taxatieprijs verkocht. Ondanks alle protesten hadden de tolken ongeveer ƒ van de restanten in de pakhuizen gelaten; enkele groten kochten voor ƒ 8242. De hofreis duurde 104 dagen en was zonder problemen verlopen. Men had ‘door opswelling van twee rivieren voor elk een dag moeten wachten en was door het sterven te Jedo van de stief grootmoeder van de keizer 30 dagen opgehouden. Tegen de gewoonte in echter kreeg men daags na de eerste audiëntie bij de keizer verlof te vertrekken, waardoor de reis slechts 11 dagen langer duurde dan het jaar tevoren. » 
De kosten van de geschenken waren verhoogd door de extra' s voor de keizerlijke rentmeester en landsgroten. De fouten in de negotieboeken waren verbeterd. De opdracht over het tijdig formuleren van de eis kon niet worden uitgevoerd omdat men zich naar de opgaven van de tolken moest schikkken. Men was niet in staat aan alle wensen van de Japanners te voldoen. De gouverneurs van Nagasaki hadden ‘om die soete winsten niet te missen getracht de Chinezen weer terug te lokken en zich in 1738 tot de Compagnie gewend en passen gezonden. De ‘opper- en onder dwaars kijker’ van de keizer waren als commissarissen te Nagasaki aangekomen, maar men wist niet met welk doel. Hun bezoek aan Decima was zo kort geweest dat men niet over zaken had kunnen spreken, bovendien wilden de tolken daar niet aan meewerken. De handel was moeizaam verlopen. Men had slechts een verhoging van f 21. 000 weten te bedingen. Omdat de helft minder poedersuiker dan in het voorgaande jaar en geen tanny zijde was aangebracht, wilden de Japanners niet meer geven dan 14. 000 taël. Er waren 10. 000 kisten staafkoper ingekocht volgens de vastgestelde prijs; wilde men meer dan kon dat niet zonder voorkennis van het hof, tenzij men de ‘stadsprijs’ wilde betalen, die 75% hoger was. De leveranciers hadden moeite tegen de vaste prijs te leveren door de grote schaarste aan koper. De handelswaar, die f 410. 600 gekost had, was verkocht voor ƒ 695. 965, een bruto winst van 73 % 69%. Na 
aftrek van de lasten a f 173. 567 bleef aan zuivere winst ƒ 119. 965 over of 29$%. De vermindering der lasten met ƒ 8474 was een gevolg van de late aankomst en het vroege vertrek der schepen. De winst was f 19. 640 hoger dan het vorig jaar. De restanten bedroegen ƒ 339. 506. Van de 12 ongewenste alcatieven waren er 6 aan de keizerlijke rentmeester verkocht, met 8% winst; de overige waren teruggezonden. De waarde van de lading van de Krabbendij ke en Reigersdaal bedroeg f 566. 621; hierbij waren de 10. 000 kisten koper en 50 Japanse zijden rokken van de keizer en kroonprins. Vreemde schepen waren niet gezien. Er waren 16 Chinese jonken en wangkangs aangekomen en 20 vertrokken. 
De op 11 mei vandaar met de Hof niet altijd Zomer verzonden brieven kwamen op 6 december aan. De besognes over dit kantoor hadden reeds plaats in augustus en oktober aan de hand van een duplicaat-brief zonder de bijlagen. Hierdoor had men verschillende zaken moeten laten liggen. » 
De in ballast aan de retourschepen meegegeven poedersuiker was met 43% winst verkocht. Het personeel schreef dat ' door gebrek van de gewildste goederen de winst minder was dan in voorgaande jaren. Batavia verlangt meer duidelijkheid. In het boekjaar 1739140 werden 749 pakken textiel met ƒ 72. 581 winst verkocht; men had zelfs nog meer kunnen verkopen als er voorraad was geweest. De inkoop is moeizaam, om reden » 
Een toelichting op de conversie ontbreekt. Wanneer goud van laag allooi nodig is moet men daarvoor geen dukaten en pagoden gebruiken, maar ongemunt goud en realen van Coromandel opvragen; als de proef lukt kan ook Batavia hierin voorzien. Men verwacht dat dit een belemmering kan zijn voor » 
Men moet voorlopig een essayeur van Coromandel naar Tuticorin overplaatsen en iemand uit Nederland verzoeken. De domeinen en inkomsten op Ceylon, in Matara en in de Baygams waren verminderd; in de dessavonie van Colombo slechts 17 rsd minder in geld en 3607 parra nely meer, in Jaffna en op Mannar was de nelyopbrengst 2741 parra hoger, in Koratti en in de vier provincies van de bewoonde eilanden was 7692 rsd van de koopsom van de verkochte landerijen ingekomen. De gewone verpachtingen brachten 3383 rsd minder op. Batavia hoopt dat de nieuwe wijze van verpachting meer zal opbrengen. » 
Men is daarmee gestopt na bezwaren van de vaandrig-ingenieur Alexander van Manheim. De berichten spreken elkaar zo veelvuldig tegen dat Batavia eerst duidelijkheid eist, alvorens het werk wordt voortgezet. Wanneer de pachters niet in staat zijn aan hun verplichtingen te voldoen, acht Batavia het niet geraden met » 
Jaffna Men moet een proef nemen met de verkoop van landerijen in Ponneri. De doorgraving van de Mantotse bovenlanden had stilgestaan wegens heersende kinderpokken; het werkvolk was gebruikt om op Mannar hout te kappen voor de sluizen in het nieuwe kanaal. De vaandrig-ingenieur Jacobus van Feyldaar was met een landmeter uitgezonden om poolshoogte te nemen; verder is er geen bericht hierover. Batavia is ontevreden over de ‘ nonchalante en indifferente ’ wijze van berichtgeving en eist snelle voortzetting van het project om des te eerder de vruchten te plukken. » 
Het verlies in 1739140 was f 241. 785. Er waren 22 olifanten verkocht voor 7811 rsd, 32. 817 rsd minder dan in 1738139. Men was in Jaffna met 95 dieren blijven zitten, een getal dat door leveranties door de wannias en het vangen van 6 stuks in de nieuwe kraal te Wellamoelam tot 115 was aangegroeid. De boswachters zouden er nog 23 leveren. De vermindering van de verkoop was een gevolg van de prijsverhoging, die door de kooplieden niet was geaccepteerd. Men zal het nog een jaar proberen. De bewoners moeten de dieren verzorgen. Men hoopt dat de kooplieden de prijs zullen aanvaarden wegens de grote vraag. Blijft men echter de nieuwe prijs afwijzen, dan mag men de oude weer invoeren. Aan de regent van Topetoere, Tillenaden Pandaruan, die onder de vorst van Thanjavur staat, mag een alia van 3 314 tot 4 cobido worden overgedaan. Aan de gezanten van Thanjavur zijn voor de achterstallige recognitie 15 olifanten afgestaan en nog enkele meer gegeven. Het jagen is in de dessavonie Colombo gestaakt. De grote kaneeloogst bracht 4644 balen op; deze waren met de 19 resterende balen van de kleine oogst met de retourschepen Huis te Marquette, Loverendaal en Wickenburg verzonden. In Sabaragamuwa lagen nog 3800 balen, die door het ‘ willekeurig en obstinaat gedrag van ’s konings dienaren, zonder dat Zijn Majesteyt daar veelligd eenige kennisse van hadde’, niet werden geleverd. Omdat alle pogingen hierin verandering te brengen vruchteloos waren geweest was eindelijk besloten de balen door de koelies van de mahabadde te laten dragen tot waar zij met de vaartuigen konden komen. Te Batavia waren met de Hof niet altijd Zomer 675 en met de Binnenwijzend 97 balen aangevoerd. Bij de generale paresse waren de chalias niet alleen tot hun plicht gemaand, maar was ook toegezegd dat de in 1736 naar Tuticorin gezonden broers Carel en Juliaan de Mirando mochten terugkeren. De hoofden beloofden beterschap en de arachie Gonzol beloofde de kaneel in Sabaragamuwa te laten afhalen. Het Colombose personeel is ernstig op zijn plicht tot het inzamelen van de kaneel gewezen; Batavia kan uit de maatregelen niet opmaken waardoor de problemen zijn ontstaan. De brief van 30 oktober 1740 van het personeel aan patria waarin volledige voldoening van de eis werd toegezegd wekte Batavia s ongenoegen en verbazing, omdat na het vertrek van Van Imhoff de leverantie niet op dezelfde voet is doorgegaan. Men vroeg toelichting op het bericht dat de chancosduikerij niet zo veel voordeel zou opleveren als bij het verpachten door Van Imhoff De zijdecultuur was beëindigd en de daarvoor gekochte tuin voor 740 rsd verkocht met een winst van 140 rsd; de opzichter Wouter Veenendaal was aangesteld als sergeant. Er is 10. 200 Ib cardamom naar patria gezonden; het personeel te Galle was opgedragen deze cultuur voort te zetten. De vruchten van de Malabarse cardamom die in de Hewagam Korala waren uitgepoot waren door een overstroming verloren gegaan. Te Colombo, Galle en Matara werd 178. 528 Ib koffie geleverd. De voorraad van 340. 250 Ib gaat met de Papenburg naar patria omdat er in West-Indië geen debiet is. Men hoopt de bevolking over te halen tot peper- in plaats van koffiecultuur. Er is 69. 750 Ib peper in baaltjes van 150 Ib naar patria verscheept. Het personeel is gelast op de retourschepen tussendeks hokken te maken om de peper in te storten. De verwachtingen over de sayewortels op het eiland Vandurutti zijn positief bijgesteld. Er is geen gebrek aan ruinaswortelen, er is 7200 Ib naar Coromandel gezonden. Uit onderzoek van de parelbanken bleek weinig vooruitzicht op een goede vangst. Er is een tekort aan predikanten. De kerk- en schoolboeken zoals door Van Imhoff ingevoerd blijven gehandhaafd omdat de bevolking anders niet meer ter kerke zou gaan. » 
De overleden commandeur van Jaffna, Daniël Agreen, is opgevolgd door Abraham Dormieux. Jurgen van der Spar werd hoofdadministrateur te Colombo, Casparus de Jong administrateur te Jaffna, Jacob Dam hoofd van Cannanur. Jan Swart, boekhouder en secretaris te Trincomale, werd ontslagen wegens slechte administratie van de winkel. Jacob Boon werd negotieboekhouder en koopman te Colombo, Jan Wolter de Franchimont onderkoopman op het negotiekantoor, Noël Anthony Lebek hoofd van Tuticorin, Johannes van der Sanden soldijboekhouder, Fernand Anthon Scholts kapitein en garnizoenscommandant van Colombo. Caspar Steyger en Pieter David Meyland werden bevorderd tot luitenant en Anthony van Zeil, Jan Hendrik Dias en Albertus de Quade tot vaandrig. Jonas Orelius en Pieter Cornelis Croeff werden plaatsvervangend equipagemeester te Colombo resp. Galle. 
Het personeel is aangeschreven zoveel mogelijk militairen en tarwe op te zenden. Met de Vrijheid keerde het lid van de Raad van Justitie mr. Jacob Pompe van Meerdervoort van de Kaap terug, evenals de weduwe van de overleden vorst van Tambora, Sitina. Op verzoek van de regenten van Sumenep en Pamakasan kwamen ook Demang Wiralaga met zijn zoon Pananting en broer Wirakusuma over. 
Op 15 december berichtte Hugo Verijssel dat de susuhunan een einde aan de oorlog wenste. Dit bleek uit een relaas van de Javaan Soeba Patih, » 
Nathanaël Steinmetz is bevorderd tot commandeur en veldoverste van Java met f 120 per maand, kapitein Gerrit Mom tot hoofd van de krijgsmacht. De luitenants Joan Andreas van Hohendorf Jan Frederik Vierabend, Hendrik Brulle, Christiaan Benjamin Rhenert en Cornelis de Roth werden tot kapitein bevorderd, de vaandrigs Everhard Wassenberg, Alexander van Bijvoordt, Hendrik Kellenaar en Philip Lodewijk van Darmbach tot luitenant, de sergeants Leendert van Beek, Christiaan Bijl, Frans Vermaas, Otto Pondorff Hendrik Lucas en Hendrik Willem Legerman tot vaandrig. De laatste werd benoemd tot ingenieur. De vertaler Thomas Lesueur werd bevorderd tot onderkoopman. De Semarangse hoofdregent Dipatih Sura Dimangala kreeg op zijn verzoek voedsel. De Javaanse handelaars moeten zich bij hem melden zowel ter wering van smokkelarij als ter verhoging van zijn aanzien. Op zijn verzoek om zijn drie zoons Mas Demang Marta Juda, Mas Ngabehi Suradipura en Mas Ngabehi Kusumawidjaja het beheer over 's Compagnies zeedorpen Gumulak, Torbaya en Kaligawa te verlenen is nog niet beslist. Het verzoek van de gewezen resident van Kuala Demak, Urbanus Bresijn, om vrijgesteld te worden van de vergoeding van een houtvloot dat tijdens de troebelen was zoekgeraakt, is aangehouden. Aan de ene punt van de ‘westbarier’ te Semarang was voor f 2590 gerepareerd. De naar Batavia gezonden suiker was in Semarang niet in de boeken terug te vinden en evenmin betaald. 
Sinds 6 november is vandaar geen bericht over vijandelijkheden binnengekomen. De onderkoopman Cornelis Breekpot schreef op 24 oktober vanuit Indramaju dat zeerovers er zeer actief waren. De regenten van Tjiassem, Pamanukan en Pagadean wilden wel rijst leveren, maar vreesden dit niet te kunnen wegens de zeeroverij. Ngabehi Karta Juda van Tjiassem, op weg naar Indramaju in een met basjes bewapende pan tja lang, was aangevallen, waarbij een man gewond was geraakt. Breekpot werd op zijn verzoek de kruispantjalang Langgewenst toegezonden. De resident te Cheribon, Justus van Biesum, zou de inkoop van rijst belemmeren. Hij had echter 100 last in voorraad, die met de Middenrak naar Semarang zijn gezonden. Breekpot kreeg 6000 rsd in payement, tweemaal zoveel als gevraagd voor de rijstinkoop. Om de kleine handelaars aan te moedigen werd de heffing van de gewone impost op rijst en voedsel opgeschort. Van Biesum had dit niet begrepen, » 
Van Biesum schreef op 3 november dat er geen vijanden meer gezien werden, wel had hij op Bodjong Lopang 184 inlanders als bezettingsmacht gelaten. Hij had de dipatih van Bodjong en Lopang voorlopig aangesteld in de plaats van de naar Banjumas gevluchte demang Warganala. De umbuls Wira Dana en Singa Winata van Tjiamis, Sutadorpa van Imbanagara, en Astrananga en Ditajaja van de negorij Bunihaga waren sinds de aanval vermist en vermoedelijk overgegaan naar de vijand. Te Parakanmuntjang zouden 50 Baliërs, vermoedelijk weggelopen slaven, willen optrekken naar Cheribon. Zij moeten dood of levend gevangen genomen worden. De pepercultuur staat er slecht voor wegens de oorlog, schreven Pangeran Ranga Gempel van Sumadang en Tummenggung Angadiredja van Badoong. 
Sinds de vorige missive is niets meer van de Chinezen vernomen; ook het gedrag van de koning geeft geen reden tot zorg. Acht Bantamse schepen met 52 koppen waren bij de Duizend Eilanden door met bassen, snaphanen en assegaaien gewapende zeerovers overmeesterd, waarbij één dode en drie gewonden vielen. De koning zond elf goedbewapende barken achter hen aan en verzocht ondersteuning van enkele Compagniesschepen, » 
Alle verzoeken zijn afgewezen, de toestand was kennelijk minder zorgelijk dan voorgesteld. De gezaghebber vroeg in december een springtochtje naar Batavia te mogen doen. Hij moet de vorst aansporen het Bantams gezantschap aan de nieuwe gouverneur - generaal te bespoedigen. De sultan had de uitvoer van rijst verboden; doordat Pangerang Tadjulalam wist te bereiken dat de gezaghebber een derde deel van de rijst op de pasar mocht kopen kon 12 last worden overgezonden. » 
De gezaghebber schijnt ‘ van een zeer arroganten geest'. Er was 2000 bahar peper voorradig. Op 27 november werd de Voorduin naar Bantam gezonden. Te Lampong Tulangbawang duurde de vrede na de missie van David Brouwer en Aart Jansz. Peper slechts kort. Op 18 november kwam bericht dat er 15 oorlogsvaartuigen uit Bantam onder Pangeran Astradiradja aan de mond der Lampongse rivier waren verschenen. Tussen de resident George Bose en de vaandrig Godlieb Derner was een geschil gerezen. 30 Lampongse hoofden beklaagden zich te Bantam over Bose; hun verzoek om beklag te Batavia te mogen doen mag worden ingewilligd om de pepercultuur niet in verval te doen raken. Met de bouw van het fort Valkenoog was nog niet begonnen; de 1200 man die de sultan had gezonden waren 4 maanden met het afbreken van wat huisjes bezig geweest. Bose leidde hieruit af dat de vorst geen fort wilde toestaan en had daarom een pakhuis van staande palissaden, met pannen gedekt en van zes schietgaten voorzien, opgetrokken. 
Mr. Nicolaas van Berendregt was verkozen in het college van heemraden en in dat voor het hospitaal. Elias Guillot was benoemd tot buitenregent, Pieter Rochus Pasques de Chavonnes tot politiek commissaris. Van Berendregt en Jacob Lakeman vroegen als 
algemene gemachtigden van Gustaaf Willem van Imhoff extract uit de notulen van de Raad van Indië waarin de verzending van Van Imhoff, De Haeze en Van Schinne naar Nederland was behandeld. Op 1 december was besloten » 
De beschrijving werd 1 december opnieuw verdeeld. Thedens deed Java, Bantam, Cheribon, Lampong en Batavia, Van Suchtelen de brieven aan de kamers Amsterdam en Zeeland, Pasques de Chavonnes Ceylon en Banda, Piet er Duquesne Siam, Mokka en Timor, Elias Guillot Ternate, Japan en Surat, Van Berendregt Makassar, China en Malabar, Nicolaas Crul Sumatras Westkust, Palembang en Djambi, Johannes Macaré Coromandel, de Kaap, de brieven aan Hoorn en Enkhuizen en de marginalia op de Indiase negotieboeken, Daniël Nolthenius Bengalen, Malakka en de brieven aan Delft en Rotterdam en Maurits van Aerden Amboina en Perzië. Joan Paul Schaghen mag zijn voordochter Maria Arrewijne, acht jaar oud, meenemen. Johannes Macaré overleed 8 ‘courant’. Nicolaas Crul, die tot 200 inlandse christenen in dienst mocht nemen tegen 3 rsd per maand, kon deze niet verkrijgen van de inlandse kapiteins; dezen waren wel bereid voor de kost volk te leveren voor het bewaken der poorten. Roeland Blaas werd weesmeester, Jan van den Hecke ijkmeester, Daniël Pietersz. Holthuijsen procureur. Reynicus Siersma werd sergeant-majoor Kapitein Johannes Brun werd weer in dienst genomen. Coenraad Frederik Hofman werd negotieboekhouder, Ary Parre factuurhouder, Laurens Coortsen administrateur van de pakhuizen bewesten de Waterpoort, Herman Jacob van Suchtelen eerste administrateur in het graanpakhuis, Johannes van Bergen van der Grijp groot-winkelier, George Metske administrateur der pakhuizen op Onrust en Kuiper, Elzo Sterrenberg geheimschrijver voor de gouverneur-generaal, Jan Fredrik Loupoulou opperchirurgijn van het kasteel, Jan Hormens opperchirurgijn in het armhuis, Christiaan Zurhozen artillerieboekhouder, Jan Ditloff schipper op de Wapen van Hoorn, Arnout Rollerus klein-winkelier, maar na zijn overlijden na enkele dagen opgevolgd door Jan Buys. Aan mr Nicolaas Jongsma, de gewezen secretaris van schepenen, die met af geschreven gage wachtte op transport naar Nederland, was toegestaan om in afwachting van een benoeming te blijven. De voor Amboina, Makassar, Banda en Ternate bestemde Delfland, Beekvliet, Leiduin, Buvignies en Gaasperdam werden met een ploeg moren bemand. Dezen mogen niet op de bestemming blijven maar moeten met de schepen terugkeren. De Binnenwijzend en Slot Kronenburg kruisen op Chinese jonken. Vijf meegezonden Chinezen moeten de anachodas waarschuwen niet de kust van Java, maar rechtstreeks Batavia aan te doen. De kleine handelaars hoeven geen impost op rijst te betalen, maar mogen hun waar niet anders dan bij kleine partijtjes verkopen. Van Berendregt en Van Aerden zijn aangewezen als commissarissen voor de rijst handel. Zowel de aanvoer als de verkoop wordt gecontroleerd. De behoefte is minder groot door de 382 last rijst van de Diemermeer en Schonauwen. De Zorgwijk en Parel die op 4 en 7 juli van Coromandel vertrokken, zijn nog niet aangekomen. De Parel verdween op 25 juli bij de Malediven uit het zicht. Van Berendregt en Van Aerden hebben de hoofden van de bovenlanden en de Preanger naar Batavia opgeroepen om middelen te beramen ter beveiliging van land en strand. Alvorens dit ter hand te nemen wacht men eerst de onderhandelingen met het hof te Kartasura af. Op 16 oktober zijn de Chinese vrouwen uit de stad gebannen. Op het bericht dat enkele Chinezen langs de rivier de Fluit hebben getracht de stad binnen te komen, is besloten alle Chinezen die dit doen in de ketting te slaan. De Chinezen die met passen uit Bantam aankomen zullen op de hoogte worden gesteld. Oeliongko en 
Tjungteko zijn op verzoek van de Bantamse kapitein- Chinees vrijgelaten, evenals een groep die buiten de Diestpoort gemodderd had. Verzoeken van Chinezen tot toelating zullen door schepenen worden beoordeeld op de bewering dat zij tegen hun landgenoten hadden gestreden. De lasten bedroegen in 1729140 f 10. 060. 169, de winsten en inkomsten ƒ 7. 861. 543. 31 augustus 1739 bedroeg het kapitaal ƒ 47. 231. 409 Aanvulling door wissels, nalatenschappen en ontvangst uit patria ƒ 10. 013. 374 Waarde retour en ƒ 6. 829. 222 
De veiling van de domeinen voor 1 742 bracht 2530 rsd per maand meer op dan in 1 741 toen de opbrengst 41 75 rsd was. De rijst- en schepenhandel was nog niet verpacht. De pacht van de kamp- en t opbanen was voor 1742 10. 965 rsd per maand lager dan in 1740. » 
Joan Paul Schaghen deed behoorlijk transport. De retouren kostten ƒ 2. 139. 220 en bestonden uit ƒ 89. 246 aan Coromandelse textiel, f 1. 296. 460 aan Bengaalse textiel, zijde en katoen, ƒ 116. 049 aan Suratse textiel, katoen en indigo, ƒ 4298 aan Chinees porselein en ƒ 89. 468 aan Batavia' s goed, als nootmuskaat, foelie, benzoë, kamfer, katoen, peper, koffie, indigo, sapanhout, parelmoer, atjar, zijde, tin, thee, tamarinde, lapis bezoar en soja. De lading was verdeeld als volgt: » 
