XI. GUSTAAF WILLEM VAN IMHOFF, PIETER ROCHUS PASQUES DE CHAVONNES, NICOLAAS CRUL, DANIËL NOLTHENIUS, MAURITS VAN AERDEN, JOH ANNES MATTHEUS CLUYSENAAR, DANIËL OVERBEEK, JACOB VAN DEN BOSCH, GIJSBERTUS SCHUYLENBURG en JACOB MOSSEL, BATAVIA 20 oktober 1745. Kol. Arch. 2527, VOC 2635, fol. 5-47. Batavia verwacht niet dat deze missive , die met de retourschepen Leiden , Spanderswoud Reigersdaal en Hogersmilde overgezonden wordt , eerder in Nederland zal aankomen dan de uitgebreide missive van eind december. Gezien de oorlogssituatie heeft men namelijk opnieuw besloten dat alle retourschepen aan de Kaap op elkaar moeten wachten. Er wordt geen apart schip met adviezen gestuurd, zoals in de afgelopen jaren de Zaamslag en de Akerendam. Amboina Vandaar zijn de Ballas en de sloep Ida Anna aangekomen met 450. 161 Ib kruidnagels, waarvan 320. 000 Ib naar Nederland wordt gestuurd, » 
zijnde wel wat meer als men naar den Indiasen vertier hadde behoren te versenden, dog zo ruym genomen uyt hoofde van het gebrek dat U Ed. Hoogagtb. daaraan hebben. 
De winsten zijn in het boekjaar 1 744/45 gestegen met f 20. 733, de lasten gedaald met f 12. 319, waardoor het tekort is gekomen op ƒ 134. 618. Sinds 1 742/43 is het tekort gedaald met f 69. 304 door daling van de lasten met f 21. 643 en stijging van de winsten met f 47. 661. De kruidnageloogst voor 1 746 wordt geschat op slechts 273 bahar. 
Banda Banda heeft een groot tekort aan rijst gehad door een fout bij het berekenen van het restant. De Wickenburg heeft 400. 000 Ib nootmuskaat aangevoerd en met de Parel wordt nog eens 200. 000 Ib verwacht. Deze aanvoer is meer dan voldoende omdat Heren XVII willen dat de hele partij in Azië blijft. Het aandringen op meer nootmuskaat is vooreerst dan ook minder nodig. Het tekort is in 1 743/44 met f 14. 987 verminderd tot f 142. 418. Ternate Het patrouilleren bij de Papuase eilanden met de Loverendaal en de Leiderdorp, geassisteerd door een sloep en twee inlandse vaartuigen van Amboina, is mislukt omdat men geen smokkelarij heeft ontdekt en omdat de schepen veel Europeanen zijn kwijtgeraakt. Hieruit blijkt dat welbezeilde patrouilleschepen hard nodig zijn in dit gebied. Van de zes door Batavia gevraagde patrouilleschepen hebben Heren XVII er twee beloofd De extirpatie komt weer op gang. De verwijdering tussen de vorsten van Ternate en Tidore is niet verergerd. Makassar De verpachting der in- en uitgaande rechten is goed uitgevallen. Timor Dit eiland is dit jaar niet bezocht omdat de brigantijn die naar Timor gedestineerd was onverrichterzake is teruggekeerd. Men hoopt dat het personeel tot de komst van een schip uit Batavia zich kan redden met levensmiddelen die van inlanders worden gekocht. Palembang Vandaar is nog geen pepervaartuig aangekomen. De schepen die met 7350 pikol peper en 410 pikol tin naar Batavia zouden komen hebben de gunstige wind voorbij laten gaan. Alleen het gezantschap van de vorst is gearriveerd Inmiddels zijn opnieuw schepen gestuurd met 8 a 9000 pikol peper en een redelijke partij tin maar ook die zijn nog niet in Batavia aangekomen. Sinds de vorige missive heeft Batavia 4000 pikol zwarte peper, ; 14. 030 Ib witte peper en 3000 pikol tin ontvangen, door de Duinhof die op 15 mei met 70. 000 Spaanse realen naar Palembang gestuurd was, begin september aangebracht. 
Si am 
De Papenburg is op 28 augustus 1 745 naar Siam vertrokken met onderkoopman Gerrit Pek aan boord. Brieven en geschenken voor de koning en de phra-klang, 8000 Spaanse realen en enkele goederen zijn meegegeven om nogmaals te proberen of de Compagnie er zaken kan doen en om sapanhout voor Japan te halen. » 
China 
China heeft dit jaar door de aldaar jongst overgeblevene restanten en gedaane aanbesteeding, nevens eene ruyme versending van peper en andere goederen, maar ƒ 303. 230, 2,- aan contanten gekregen, hoewel het derwaarts versondene capitaal met de scheepen ’t Huys te Foreest, Saamslag en Zuyderburg, het eerste om de supercarga’s terug te brengen en de twee laasten om Saamslag voor Zeeland en Zuyderburg voor de praesidiale kamer tot Amsterdam te repatrieeren, bedraagen heeft ƒ635. 081, 10, 8 en men, met de advancen daarop naar de jongst voorgaande te behalen, gereekent heeft dat daaruyt zoude kunnen gevonden werden 10 thon voor de retouren, met voormelte scheepen direct terug te senden en het noodige voor een nader aanbesteeding pro anno proximo en voorts ter voldoeninge van de door ons g’eyschte goederen voor den handel hier ter plaatzen en voor de west van Indiën. 
Johan Archer, Warmold van Maneel en Adriaan van Reverhorst zijn opnieuw totsupercarga benoemd. De vraag van Heren XVII is hen met de Zaamslag nagezonden. 
Japan Voor het eerst in vele jaren heeft men drie schepen naar Japan gestuurd. Door gebrek aan Nederlandse en Aziatische goederen, m. n. Bengaalse zijde, heeft men slechts een lading t. w. v. f 419. 739 kunnen meegeven. De goederen uit Nederland voor Japan moeten in april in Batavia zijn. Ze kunnen dan meteen doorgestuurd worden en hoeven niet nog een jaar te blijven liggen, met alle gevolgen voor de kwaliteit, of verkocht te worden om de schade beperkt te houden. De kantoren in Azië zijn gewaarschuwd Batavia niet telkens teleur te stellen bij de levering van goederen voor Japan. Malakka Vandaar is wat tin en goud ontvangen, wat als voorbode van verbetering wordt gezien. De lasten bedroegen in het boekjaar 1 743/44 f 123. 66 7, de winsten ƒ 69. 234. Het tekort is met f 54. 433 toegenomen. Het gerucht gaat in Malakka dat Spaanse kruisers van de Filip- pijnen uitgezonden zijn om de Engelsen te bestrijden. De Lijdzaamheid is op 24 september naar Malakka vertrokken met f 12. 070 aan koopwaar. De rest zal meegegeven worden aan de schepen die naar Bengalen gaan. Sumatra’s Westkust Op 16 juni heeft de Francina Margaretha f 69. 288 en op 20 juli de Theekop f 60. 005 aan allerlei goederen daar afgeleverd. De Huis te Spijk staat op het punt uit Batavia te vertrekken met zout en koopwaar. Over het al dan niet openstellen van het gebied voor de vrije handel zal de mening van het bestuur gevraagd worden. Door de moesson is de vaart op Sumatra’s westkust de komende zes maanden toch gesloten. Per 3 1 augustus 1 744 is het tekort toegenomen met f 65. 05 7 door gebrek aan koopwaar en door een ongeval. Hoewel in het halve boekjaar van 1 september 1 744 tot 1 maart 1 745 de winst f 63. 222 bedroeg en er dus kans is op het evenaren of overtreffen van de lasten , blijft de handel te wisselvallig om staat op te maken en sterk afhankelijk van het waken tegen smokkelhandel door Engelse en andere particuliere handelaren. Bengalen Bengalen heeft geen opium en een kleine hoeveelheid produkten voor Nederland en Azië geleverd De handel heeft te lijden van afpersingen te Patna door het bankroet van Bartholomeus Aukema, van de opstand van de Marathas en van roverijen door een aantal Europeanen onder leiding van Franc o is de Schonamille. Desondanks is het tekort van ƒ 206. 186 in 1 742/43 omgezet in een overschot van f 47. 922 in 1 743/44. Afgezien van de Vlissingen en de Standvastigheid die met een lading t. w. v. f 1. 381. 71 7 naar Nederland vertrokken zijn, heeft Batavia ontvangen : » 
met Hofweegen over Cormandel ƒ 189. 615, 2, 8 
met Nieuwvliet direct ƒ 262. 567, 16, 8 
en met de twee noordschepen over Malacca jongst nog ƒ 458. 710. 8. 8 
zijnde dus niet meer dan ƒ 910. 893, 7, 8 
en met voorsz. retourschepen ƒ 1. 381. 717, 19, 8 
te samen nog maar ƒ 2. 292. 611, 7, - 
waarentegens men met de schepen Ruyven, Nieuwvliet en ’t Hoff van Delft, item met de voor Amsterdam en Rotterdam geprojecteerde retourscheepen Diemen en ’t Huys ten Duyne derwaarts van hier reeds versonden heeft ƒ1. 735. 978, 17, 8 en nog met de aangelegde schepen de Jonge Willem en Schoonauwen derwaarts buyten het manqueerende op den eysch van coopmansz. staat te senden 8| ton aan contanten, dewelke, nevens nog tien tonnen die na onse ordre op Cormandel aan de scheepen Diemen en ’t Hoff van Delft moesten werden ingegeven, wel ruym 35 tonnen souden hebben uytgemaakt aan derwaarts gesondene goederen off al vrij wat meer als men vandaar ontfangen heeft. 
Hoewel het bestuur van Coromandel heeft bericht de 10 ton zilver niet te kunnen leveren door de schaarste aan zilver als gevolg van de verovering van het schip met contanten dat op weg was van Manilla naar Pondicherry, verwacht Batavia dat Bengalen voldoende geld voor de handel overhoudt, ook al omdat er een nieuwe invasie door de Marathas in juni of juli 1 745 verwacht werd. 
CORO MANDEL De Marathas heeft men op afstand kunnen houden. De Leeuwerik is vandaar aangekomen met de stenen voor de sluizen , 476 pakken textiel en andere goederen t. w. v. f 209. 375. De Hofwegen heeft op 24 april 1745 328 pakken textiel en andere retouren t. w. v. ƒ 74. 323 in Batavia aangebracht. De Leeuwerik had 1 60 pakken t. w. v. ƒ 50. 206 voor Heren XVII aan boord. De Everswaart en de Nieuwland worden nog terugverwacht uit Coromandel. De Everswaart was op 26 oktober 1 744 via Malakka naar Coromandel gestuurd en pas in april 1 745 in Pulicat aangekomen. De Nieuwland was op 20 juni 1 745 uit Batavia vertrokken en al eind juli aangekomen , » 
hebbende derwaarts vervoert ƒ257. 472, 11, 8 aan specerijen, koper en andere goederen, gelijk met Everswaard bevorens ƒ117. 466, 2,- en naderhand nog bij aangiering der Bengaalse scheepen aldaar zijn bestelt met den bodem het Hoff van Delft ƒ103. 102, 19,- en met Diemen ƒ8814, 18,- en nog met de Eendragt ƒ 17. 234, 9, 8, sodat dit gouvernement vooreerst nog wel geprofideerd blijft, zijnde de Bengaalse ministers wederom aangeschreeven de retouren van de noorder comptoiren, des doenlijk, weder in het vroege voorjaar met een schip uyt de Ganges herwaarts terugkeerende te laten afhalen. 
De Fransen en Engelsen houden elkaar scherp in de gaten. 
Ceylon De Phoenix heeft 386 balen kaneel uit Ceylon aangebracht. De Hogersmilde, Horssen, Colombo en Lijdzaamheid hebben 788 balen aangevoerd. De Kasteel van Woerden met aan boord raad extraordinaris Arend van Broyel en de Catharina Magdalena zijn nog niet in Batavia aangekomen. Van Coromandel heeft Batavia het bericht ontvangen dat » 
ruym 7000 pagoden aldaar op wissel waren geteld voor den eliphantshandel op Jaffanapatnam op de daarvan gedane bekentmakinge bij billetten voor het lopende jaar 1745, niettegenstaande den toevoer van de overwalsche vaste cust, seggen de ministers, nogal sterk voortgeset werd. 
Batavia had de Domburg en de Vijvervreugd bestemd om via Ceylon naar Nederland terug te keren. De Domburg is op 28 augustus 1 745 met rijst vertrokken evenals de Ruyven op 2 mei met 200 last rijst. De Vijvervreugd is in de nacht van 20 op 21 augustus op de rede van Batavia ontploft. Ter vervanging is de Schellag in orde gemaakt en op 21 september met 600 last rijst uitgevaren. Door het gebrek aan volk en goede schepen heeft men van het sturen van een derde retourschip moeten afzien dog tot dies employ is onder eenige bepalingen permissie gegeven aan de ministers ! 
Malabar Malabar heeft weinig peper aan Ceylon geleverd. Het restant te Galle bedraagt slechts 1. 000. 000 Ib ofwel de helft van de vastgestelde voorraad van twee jaar voor de retourschepen. Batavia heeft zelf ook weinig peper in voorraad omdat men veel naar Nederland heeft gestuurd, veel in China heeft afgezet en weinig aanvoer uit Palembang ontvangen heeft. Malabar heeft maatregelen getroffen om de voorraad op Ceylon te laten groeien. Totdat de voorraad op 2. 000. 000 Ib ligt zal geen peper verkocht worden aan de Bombarras. Tevens zal men proberen een overeenkomst te sluiten voorde inkoop en de Engelsen, kooplieden en leveranciers opwekken meer te leveren. Ook zijn maatregelen genomen omtrent de vrede met Travancore, de vorst van Cochin, de vrije vaart op Malabar en de klachten uit Goa. De lasten zijn in 1 743/44 gedaald met f 142. 724, de winsten met f 23. 550. Het tekort is afgeno- men met ƒ 1 19. 174 tot f 356. 362. Batavia had Malabar willen helpen met twee a drie scheepsladingen suiker en andere koopwaar, ; doch heeft het moeten laten bij de Ketel die eind september via Ceylon naar Malabar is vertrokken met een lading t. w. v. f 102. 218. Surat Het gaat slecht met de handel in Surat. De Verwachting , die begin november 1 744 uit China vertrokken was naar Surat, is waarschijnlijk verongelukt en de Huigen waard heeft op Ceylon overwinterd Surat heeft dringend verzocht koopwaar en contanten te sturen. Naast de Wickenburg die in gezelschap van de Ketel met een lading t. w. v. f 253. 265, waaronder f 150. 000 aan contanten, vertrokken is, zal Batavia daarom ook nog de Hartenlust sturen. De boeken over 1 743/44 zijn nog niet in Batavia aangekomen. Perzie De Horssen is uit Perzië teruggekeerd met een lading t. w. v. f 169. 449. Het vertrek van de 's Heer Arendskerke verwacht Batavia pas als de Oosterhout, op 22 september 1 744 uit Malakka vertrokken, in Perzië is aangekomen. De toestand van het land is nog steeds verward waardoor er weinig hoop op verbetering van de handel van de Compagnie is. Mokka De Eendracht is met een lading t. w. v. f 72. 466 van Batavia naar Coromandel vertrokken om daar goederen voor Mokka in te nemen en vervolgens daarmee begin oktober naar de Rode Zee te varen. Als supercargas zijn Jean Belleveau en Simon van Erp aan boord. Java’s Oostkust De rust is enigszins weergekeerd. De Madurezen zijn verdreven van Java naar Madura na het innemen van Lasem, Gresik, Tuban en Sidaju. Batavia Sinds de brief van 1 0 maart zijn gegevens over de retourschepen uit Bengalen en Ceylon binnengekomen, waarna de waarde van de lading van de tussen 1 september 1 744 en 1 maart 1 745 vertrokken 24 retourschepen definitief kon worden berekend. De totale waarde bedroeg f 6. 284. 156 zwaar geld Batavia is niet in staat na twee goede retourvloten ook dit jaar een ' goed getal scheepen en goederen ’ naar Nederland te sturen omdat men jarenlang te weinig uit Nederland heeft ontvangen. De zeven schepen die als eerste vloot van 1 745 zijn aangekomen, nl. de Eendracht, Zaamslag, Zuiderburg, Diemen, Spanderswoud, Anna en Huis ter Duine waren nauwelijks toereikend om het tekort aan bemanningsleden op de in totaal negen schepen naar Japan, China, Ceylon, Coromandel en Bengalen aan te vullen. Vroeger had men bij de komst van de kermisvloot de schepen al zeilree en bemand, nog afgezien van het feit dat er meer schepen aan de inter-Aziatische vaart deelnamen. Van de 32 schepen die Heren XVII hebben toegezegd is nog niet de helft en dan ook nog met weinig mensen aangekomen. Batavia kan op het moment van schrijven slechts vier van de geplande negen schepen naar Nederland sturen, afgezien van de twee schepen uit Ceylon, twee uit Bengalen en twee uit China. Men hoopt het op te kunnen voeren tot 17 a 18 schepen. Blijft een grote aanvoer van personeel uit dan vreest Batavia het ergste voor de Compagnie. Verwacht worden nog van Amsterdam de Huis te Rensburg, Goidschalxoord, Scheijbeek, Nieuws tad en Fortuin, van Zeeland acht schepen, van de kamers van de Maas twee en van de kamers van het Noorderkwartier drie. Ook wat betreft de aan voer van goederen blijven Heren XVII in gebreke. Surat heeft men slechts 1 Lp. v H ton baar zilver kunnen sturen. De ducatons voor Bengalen heeft men moeten afsteken. Alleen door de verovering van het schip uit Manilla door de Engelse oorlogsschepen heeft Batavia voldoende Spaanse realen gekregen voor Palembang en Bantam. Er is een groot gebrek aan papier, ; pek , teer, ; olie , scheepsbenodigdheden en huishoudelijke artikelen. Batavia heeft er begrip voordat de oorlog in Europa het verkrijgen van bemanningsleden bemoeilijkt. Het voorbeeld van de Engelsen laat echter zien dat het niet onmogelijk is. De Engelse compagnie heeft het loon van matrozen verhoogd van 20 shilling of 1 1 gulden per maand in vredestijd naar 40 shilling nu en beschikt daardoor over voldoende zeevarenden. Batavia dringt aan op het nemen van dergelijke buitengewone maatregelen opdat de Compagnie geen onherstelbare schade wordt toegebracht. Het antwoord op de brieven van Heren XVII van 5 september en 17 november 1 744 volgt zo snel mogelijk. Op punt van vertrekken staan de Leiden , Hogersmilde en Reigersdaal voor Amsterdam, en de Spander sw oud voor Zeeland. De Leiden is beladen met specerijen en andere retourgoederen , de andere schepen zijn beladen met thee op vracht. Verder is het plan dat eind oktober de Duinhof voor Amsterdam met thee op vracht , de Brouwer voor Hoorn en misschien de Huis te Persijn voor Enkhuizen zullen volgen , mits men ze bemannen kan. De missive van 31 december 1 745 zal aan de Voorzichtigheid voor Delft , misschien in gezelschap van een schip voor Zeeland, meegegeven worden. De tot commandeur van de vloot benoemde Christoffel Blom is plotseling overleden, waarna men Jan de Wit tot bevelhebber heeft benoemd. De bewapening van de schepen heeft Batavia aangepast. De grote schepen hebben acht- en twaalfponders op het dek, de kleinere schepen een gladde laag van achtponders op het dek. De waarde van de lading van de vier vertrekkende schepen bedraagt ƒ 1. 01 7. 088, » 
te weten: 
voor reekening der praesidiale kamer Amsterdam ’t schip Leyden als, 
aan thee op vragt ƒ 58. 516, 16, - 
aan ’s E. Compagnies lading ƒ 249. 034, 1 6, - 
~~ ƒ 307. 551, 12, - 
Rijgersdaal, namentlijk 
aan thee 1 ƒ219. 580, 16, - 
aan porcelijn j °Pvragt ƒ 8. 112, — , — aan ’s E. Compagnies lading ƒ 53. 846, 9, - 
ƒ281. 539, 5, - 
Hogersmilde, als 
aan thee op vragt ƒ 185, 100, -, - 
aan ’s E. Compagnies lading ƒ 57. 203, 13, 8 
ƒ242. 303, 13, 8 
voor Zeeland 
’t schip Spaanderswout, 
daarvan 
aan thee ƒ128. 184 
aan porcelijn ƒ 2. 700 
aan ’s E. Compagnies lading ƒ 54. 809, 12, 8 
sommeert als boven 
ƒ 831. 394, 10, 8 
ƒ 185. 693, 12, 8 ƒ 1. 017. 088, 3, - 
Op wisselbrieven wordt f 386. 850 overgemaakt , o. a. ƒ 28. 800 door de burger Christiaan Ignatius Legou; f 33. 600 door de burger Anthony Westhoven; f 24. 000 door de onderkoopman Adriaan Canter Visser; f 132. 922 door de baljuw Hendrik Jacob van Suchtelen en de tweede administrateur van de pakhuizen op Onrust en Kuiper Dithard van Rheede als executeurs van de nalatenschap van Maria Braams , weduwe van de gouverneur van Banda , Philip David van Uchelen, aan de Amsterdamse kooplieden Everhard Brouwer en Daniël Armenault. Het geringe aantal schepen dat naar Nederland terugkeert heeft Batavia gedwongen het aantal geoorloofde kistjes te verlagen van 500 naar 360. Ondanks het plaatsen van een extra kist met 20 kleine kistjes op elk van de negen schepen heeft men een aantal verzoeken moeten afwijzen. Toestemming wordt gevraagd voortaan twee kisten per schip te mogen sturen omdat » 
het toestaan van deselve eene gerieflijkheyt voor de dienaren en ingesetenen is die thans so wij geloven niet dan tot onderhouding van vriendschap en correspondentie met haare naastbestaande en goede vrienden in Nederland strekt. 
