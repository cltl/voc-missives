Na het vertrek van Valckenier op 6 november met de Amsterdam was het ‘ten hoogst en dienstig ' om zo spoedig mogelijk bericht te geven aangaande Java, Malabar en Sumatras Westkust. Men wil voorkomen dat Valckenier te lang aan de Kaap zal wachten op deze berichten, zodat de generale missive te laat in patria zal aankomen en men eerder door particuliere tijdingen die door Franse of Engelse bodems zijn overgebracht wordt geïnformeerd. Op 14 november werd voor de kamer Zeeland de Huis ter Duine verzonden met kopie van de missive van 6 november. De schipper was opgedragen de Kaap niet aan te doen om te voorkomen dat Adriaan Valckenier het schip onder zijn commando zou plaatsen waardoor de berichtgeving zou worden vertraagd, » 
De missive van 6 december, met daarin een kort overzicht van de moeilijke toestand, wordt met het snelle jacht Binnenwijzend overgezonden. » 
Verzoek om 2000 soldaten. Een brief d. d. 30 september van Sumatras Westkust, op 22 oktober ontvangen, meldde dat Radja Pagar-Ujong, anders genaamd Abdul Jalil, rond 20 september Padang zo in het nauw had gebracht dat het personeel had besloten de loge te Airhadji op te breken. Omdat men vreesde voor een algemene oorlog en hongersnood, verzocht men 4 a 500 man Europese of Buginese militairen, levensmiddelen en munitie. Na het vertrek van Valckenier was de situatie op Javas Oostkust ten goede gekeerd. Aan Verijssel te Semarang was geadviseerd Te gal te ontruimen en zich bij zijn 
troepen te voegen ; men kon dan 600 zeevarenden naar Batavia terugsturen voor de retourschepen. Verder is hem gevraagd of Semarang niet met minder vestingwerken kan worden verdedigd tot de komst van nieuw volk. Op 14 november was de Proostwijk aangewezen voor transport van rijst van Cheribon naar Semarang. In Batavia was slechts 201 last in voorraad. Japara , dat steeds meer in het nauw werd gebracht, verzocht 500 man om een uitval te kunnen doen. Er werden 25 Europese en 125 inlandse militairen, 2 timmmerlieden, een cons tabel, 10 matrozen en wat krijgstuig vanuit Semarang toegezonden. In Semarang was aan de zeezijde bij de riviermonding een batterij gebouwd met drie tweepondsstukjes om prauwen na zonsondergang de toegang te beletten, » 
Denoteren, aanwijzen. 
De Compagnie toonde haar goede wil jegens het hof door de van Ceylon teruggekeerde famlieleden en gevolg van de aldaar overleden pangeran Mankunegara, die in 1 723 verbannen was, met alle eerbetoon en staatsie te ontvangen. De groep was 77 personen groot. De zoon van Mankunegara werd in het kasteel in het huis van de sergeant-majoor gelogeerd en kreeg als eerbetoon een schildwacht voor de deur. Men hoopte aldus de susuhunan te overtuigen van het respect voor zijn familie. Op 28 november werd de opdracht de loge te Te gal op te breken ingetrokken; het gevaar leek te zijn verminderd. Men moet zich door het vriendelijke onthaal van de twee Europese militairen door de rijksbestuurder niet in slaap laten wiegen, omdat hij wellicht met de Chinezen een aanval op Semarang in de zin heeft, » 
De te Semarang in hechtenis genomen luitenant-chinees Que Jonko is met de Beekvliet naar Batavia overgebracht, nadat de fiscaal had gezegd van actie af te zien; Tan Tsjonko is in zijn plaats gezonden voor de correspondentie met de opstandelingen. De commissaris mag onderhandelingen met hen beginnen, » 
Verijssel verzocht de rijksbestuurder de ‘ Javaanse volkeren weer naar hun districten te doen terugkeren. Op de bewering van de rijksbestuurder, die schreef dat de vorst over de commandant van Kartasura wel aan Semarang maar niet aan Batavia had geschreven, heeft Batavia alle brieven in kopie opgevraagd. De pangeran van Madura had het Surabajase opperhoofd Van Wingaarden geschreven over de verwonding van het hoofd van Kaduan bij de bestorming van Gresik en dat hij van plan was slag te leveren bij Lamongan. De prins hoopte door 50 man bezetting in Chinomo te leggen de vijand de moed te ontnemen. Bij de verovering van Gresik had de vijand wel 300 man verloren, terwijl de Madurezen nauwelijks verliezen hadden geleden. Uit de bekentenis van een gevangen Javaan bleek dat de hoofden de Compagnie niet welgezind waren. Van Wingaarden vroeg toestemming tot de oprichting van twee stenen punten en een aarden wal langs de linie en om 100 militairen. Op 2 november waren 1500 man uit Sumenep en Pamekasan naar Pasuruan vertrokken onder leiding van kapitein Josephus Maximiliaan Constans. Op 16 november was te Semarang besloten 541 Europese en inlandse soldaten naar Japara te zenden voor een offensief optreden. Het schip Karsenhof bracht uit Semarang 2 twaalfponders, 18 vaandels en 1 staatsiepajong en uit Sidaju 3 vaandels en 4 staatsiepajongs mee die op de vijand waren veroverd. De kanonnen waren afkomstig uit Kartasura. Besloten was op 29 november een bede- en dankdag te houden voor de behaalde overwinning, » 
De krijgsraad te Semarang kan slechts 450 matrozen voor de retourvloot missen. Daardoor heeft men de beschikking over 1659 militairen en 1227 zeevarenden, in totaal slechts 2986 man, van wie er 581 in het hospitaal liggen. Op 8 november arriveerden uit Ceylon de Berkenrode en uit Palembang de sloep Ligor, op 22 november de hoeker Snuffelaar van Ter nat e en op 1 december de Maria Adriana van Coromandel en de Krabbendijke en Reigersdaal uit Japan. Men verwacht uit Bengalen en andere westelijke kantoren weinig Europees volk. Men is ‘ radeloos ' over het bemannen van de negen retourschepen. De retourschepen Ananas, Maarsseveen, Strijen, Ruyven, Abbekerk en Oude Zijpe kunnen indien men geen gezond volk uit Europa krijgt niet worden verzonden. Men verzoekt de uitgaande schepen met een dubbele bemanning en militie te verzenden. Zonder volk » 
In essen, vermoedelijk: in wezen. 
Herman van Suchtelen is op 24 november benoemd tot directeur-generaal; hij is met 65 jaar het oudste lid van de Raad van Indië. Hij volgt Schaghen op, ook in de commissie van onderzoek naar de muntsoorten in India . Petrus Albertus van der Parra is op 1 december aan de commissie toegevoegd. Van Berendregt en Van Aerden namen op 1 december de commissie op zich die in de brief van 15 maart 1741 door Heren XVII was voorgesteld om de ‘abuyzen in de generale directie ’ strijdig met het reglement van 1680 en 1681 op te sporen. Valckenier stuurde briefjes d. d. 12 en 22 november met bericht dat hij voor Prinseneiland lag en na water ingenomen te hebben zee hoopte te kiezen. De retourlading kostte f 217. 730 en bestond uit ƒ 103. 467 aan Bengaalse goederen - voornamelijk textiel, ƒ 136 aan borax, ƒ 245 aan katoenen garen, ƒ 11. 890 aan salpeter en ƒ 24. 529 aan ruwe zijde ƒ 12. 533 aan Suratse textiel en ƒ 97. 459 aan Bataviase goederen, bestaande uit specerijen, peper, katoenen garen, kamfer, koffie en kleine partijen gomlak, sapanhout, indigo en parelmoer. Vijf wisselbrieven met een waarde van ƒ 3. 755 werden overgezonden, o. a. f 3600 aan Gerardus Bernardus Visscher, f 3843 aan de erven van de bootsman Jan Kat en f 1236 aan de erven van de derde waak Hendrik Eutjes. » 
