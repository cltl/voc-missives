XII. GUSTAAF WILLEM VAN IMHOFF, PIETER ROCHUS PASQUES DE CHAVONNES, NICOLAAS CRUL, DANIËL NOLTHENIUS, MAURITS VAN AERDEN, JOHANNES MATTHEUS CLUYSENAAR, DANIËL OVERBEEK, J ACOB VAN DEN BOSCH, GIJSBERTUS SCHUYLENBURG, JACOB MOSSEL en AREND VAN BROYEL, BATAVIA 12 november 1745. Kol. Arch. 2527, VOC 2635, fol. 179-195. De Leiden , Spanderswoud, Hogersmilde en Reigersdaal zijn vertrokken. De Duinhof, Brouwer en Huis te Persijn zullen spoedig uitvaren met deze missive. Ze staan tot aan Kaap de Goede Hoop onder gezag van Adriaan Laurens DAS III, 378, noemt Jakob Laurens als kapitein van de Duinhof. kapitein van de Duinhof. Het zijn redelijke zeilers zodat ze de lengte van Mauritius tot Madagascar gepasseerd kunnen zijn voor de tijd van de jaarlijkse stormen in dat gebied. Aan de Leiden is een kist van vijf voet meegegeven, onder toezicht van de fiscaal van deze retourvloot, Adriaan Canter Visser, waarin porselein met het wapen van een in de resolutie van 22 oktober genoemd persoon. Van Imhoff heeft dit porselein bij de veiling ervan overgenomen om aan de eigenaar te worden gegeven. Sinds 20 oktober zijn geen schepen uit Nederland aangekomen, afgezien van de beloofde twee fluiten en twee barken. De Parel is van Banda en de Loverendaal van Ternate teruggekeerd. Onder commando van Hugo Verijssel zijn op Oost-Java successen geboekt. De voormalige regent van Madura heeft zich op Madura teruggetrokken. Het leger van de Compagnie zal proberen hem voor het begin van de regentijd te verslaan. Zijn oudste zoon heeft zich al overgegeven. De beantwoording van de brieven van Heren XVII van het najaar van 1 744 hoopt Batavia te kunnen combineren met die van het voorjaar van 1 745 teneinde het schrijfwerk te verminderen. Op wisselbrieven wordt f 175. 018 overgemaakt, o. a. f 39. 877 door de repatriërende majoor Gerrit Mom, f 44. 647 door de burgers Abraham Bogaard en Jan Godfried Tegel aan diverse personen in Amsterdam, Middelburg en Rotterdam en f 30. 132 door het repatriërende lid van de Raad van Justitie van het kasteel Theodorus Policarpus Woyt. De eis voor 1747 heeft Batavia bijgevoegd. Aan contanten wordt 25 ton gevraagd, nl. 16 ton aan realen, 8 ton aan baar zilver, 1 ton aan payement en een aantal duiten. Aan ducatons heeft men geen behoefte omdat men daar nog 28 ton van in voorraad heeft. De realen en het zilver zijn nodig voorde handel met Bengalen, Bantam, Palembang en China. » 
Wat de beladinge deser scheepen aanbelangt moeten wij nog noteeren, dat men niet alleen om de scheepen die thee op vragt laden wat meer onderswaarte te geven, maar ook om met deselve teffens partije coffij naar Nederland te senden, waarvan de vier eerste lb. 1. 250. 000, en dese wederom lb. 775. 000 komen te vervoeren, zijnde lb. 2. 025. 000 te samen die met dese seven scheepen overgesonden werden en dus nog maar een kleyne quantiteyt in vergelijking der jaarlijksen petitie van die bonen die U Ed. Hoogagtb. gewent zijn te doen, dit jaar wederom verkosen heeft deselve liever soveel minder thee in te geven als zij anders op enkelde ballast souden hebben kunnen vervoeren, waardoor dan de ruymte der vier scheepen, Hogersmilde, Reygersdaal en Duynhoff voor Amsterdam en Spaanderwout voor Zeeland, die men daartoe bij den aanleg derselve hadde geprojecteert, niet gesufficieert hebbende om daarin te kunnen bergen de 1. 456. 275 lb thee op vragt, die - dit jaar in ’s Compagnies pakhuysen ont- fangen zijn. 
De Voorzichtigheid zal met de resterende hoeveelheid thee beladen worden en voor de kamer Delft repatriëren. Besloten is » 
de portiën der kameren van de Maas in de nagulen, als de eenigste specerijen die dit jaar overgaan, af te scheepen in de twee scheepen van het Noorderquartier, die ook teffens hebben ingenomen een deel dier specerije voor Amsterdam. 
Het deel voor Zeeland, 80. 000 lb kruidnagels, kan alleen nog op tijd verstuurd worden als er spoedig een schip opdaagt. Dit schip kan dan eind december vertrekken met de reeds lang daartoe bestemde maar nog niet gearriveerde Hercules of elk ander schip dat het eerst komt opdagen. De kamer Rotterdam zal geen schip uit Batavia ontvangen, o. a. omdat men een schip uit Bengalen te wachten heeft, nl. de Huis ter Duine of de Hof van Delft. De Duinhof, Brouwer en Huis te Persijn zijn beladen met goederen t. w. v. f 585. 447, o. a. f 45. 125 aan Coromandelse textiel, f 78. 918 aan Bengaalse textiel, kauris en salpeter, f 174. 1 44 aan thee op vracht, f 43. 250 aan kruidnagels, f 91. 179 aan koffie enfl 05. 754 aan peper. Per kamer en schip: voor Amsterdam de Duinhof, Brouwer en Huis te Persijn f 289. 263 ; voor Delft de Brouwer f 6142; voor Rotterdam de Huis te Persijn f 6142; voor Hoorn de Brouwer f 122. 594; voor Enkhuizen de Huis te Persijn f 161. 304. » 
