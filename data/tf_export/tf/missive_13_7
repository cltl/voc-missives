XXXIII. JACOB MOSSEL, JACOB VAN DER WAEYEN, PETRUS ALBERTUS VAN DER PARRA, JURGEN VAN DER SPAR, PIETER VAN DE VELDE, DITHARD VAN RHEEDE, HUIJBERT WILLEM VAN BAZEL, LIBRECHT HOOREMAN, JOAN ANDREAS VAN HOHENDORF, JEREMIAS VAN RIEMSDIJK, ADRIAAN DE NIJS en REYNIER DE KLERK, BATAVIA 25 april 1758. Kol. Arch. 2786, VOC 2893, fol. 1429-1439. Doordat de Delft se en Rotterdamse schepen de Gouverneur- Generaal en Jerusalem met een redelijk aantal gezonde bemanning uit Nederland aan kwamen, kan in tegenstelling tot het bericht in de brief van 31 december 1757 de Huis te Manpad in april voor de kamer Amsterdam als naschip gezonden worden. Nu volgt een verslag over de laatste drie maanden. Op 17 februari 1758 is vergaderd over de overwegingen aangaande de retouren van 1 756. Bengalen werd opgedragen de orders voor de verwerving van textiel na te komen en Coromandel om bij de verpakking in plaats van kayirutouw dat de textiel smet, Noord- Coromande Is henneptouw te gebruiken. De bethilles moeten verbeterd worden en in Sadras moet er in het bijzonder op gelet worden dat na bleking de lengte en breedte van de textiel goed uit komt. De hoofddienaren op Ceylon is de hersortering van de Tuticorinse textiel aanbevolen, alsmede op de verpakking van de balen kaneel te letten, zodat deze hun volle gewicht hebben. In Surat moet het verlies van 62% op de wierook bij verkoop in Nederland in 1754 op de nalatenschap van oppermeester Matthias Valk als sorteerder verhaald worden. De opperkooplieden te Batavia berichten dat in 1755/56 uit Malabar ongevraagd textiel is verzonden en uit Surat meer dan gevraagd. Als een lijst daarvan op tijd binnen komt zal deze bij gevoegd worden. Het verweer van het opperhoofd te Ahmadabad Marten Huysvoorn, dat op de afpakkingsbriefjes bij de textiel slechts de ruwe lengte - en breedtematen zoals die gecontracteerd zijn, vermeld worden, is vreemd. Daarom is in de vergadering van 1 7 maart 1 758 besloten uitleg van deze verkeerde handelwijze te vragen, want er moet met krimp bij het bleken rekening gehouden worden en op afpakkingsbriefjes dienen de juiste maten te staan. Java en Cheribon moeten goed letten op verbetering van de soort en het sorteren van de katoenen garens. Mochten de XVII wensen dat al in de gedrukte prijscouranten het katoen van ieder kantoor apart vermeld wordt, dan wordt direct duidelijk welke kantoren daar het beste op letten en welke moeten worden aangemaand te verbeteren. De administrateurs van de suikerpakhuizen is opgedragen te waken tegen het mengen van slechte bruine suiker in de canasters, hoewel dat met de vele leveranciers en bij grote leveringen moeilijk zal zijn. Over de Oostelijke provincies zijn er geen bijzondere berichten, » 
als alleen seekeren handel in specerijen of noten en nagelen van Celebes, of ’t eyland Borneo, na Manilha ter quantiteid van ontrend 60 picols of 7500 lb. van ieder, welke daar zouden verkogt zijn geworden tot 230 Spaanse pesos ’t picol nagelen en 80 ditos de noten, dat is ƒ 5, 10,- en ƒ 2,- ’t lb., item van eenen voormaligen toeleg op den handel in nagelen ter Bomerattise en Toekanbessijse eylanden, welkentweegen ouverture gedaan zijnde ter sessie van 4 april en ’t nodige overwogen is g’arresteerd, circulair na de Oost te gelasten de vervoerders des mogelijk op te packen en herwaarts te zenden en van dit geval alle de omstandigheeden na te vorsen om ’t quaad te beeter en in den grond te konnen smooren. 
Wijders na Macasser om de voorsz. eylanden, zo aldaar specerijboomen mogten te vinden zijn, ten eersten daarvan te zuyveren met of teegen wil der landheeren, omstandiger te zien bij secreet besluyt onder voornoemde datum en de daarop afgegane brieven. 
In het geheime besluit van 14 april 1758 is de reden te vinden voor het uitstellen van de in het jongste verdrag verschuldigde hulp aan de sultan van Bandjarmasin. Daarbij is tevens besloten de loge daar van een muur en vier halve puntjes te voorzien. » 
Den 24e februarij is na Palembang geordonneert den koning te onderhouden over ongepermitteerde vervoer van Banka’s tin per jonken of dergelijken vaartuygen na China, met aankondiging Zijn Hoogheid daar teegen de noodige voorzorge gelieve te gebruyken, of dat men anders de passen vandaar na de noord sal laaten inhouden en door kruyssers opgerepte vaartuygen laaten kruysen aanhalen en confisqueeren. Wijders den capitain Chinees aldaar te waarschouwen teegens die ongepermitteerde vervoer te vigileeren, of dat men zulks op zijn perzoon en goed sal verhaalen, weesende intusschen al een groote quantiteyt tin van Palembang te Batavia aangebragt en dat veel vroeger in ’t jaar als bij den overleeden vorst. 
Net als vorige jaren zullen twee schepen van 150 voet naar Japan gezonden worden, hoewel het beter was geweest als er twee van 165 voet beschikbaar waren geweest, om zo zonder de Japanners aanstoot te geven de lading te vergroten. Het opperhoofd David Boelen is op verzoek ontslagen en vervangen door de secunde ter plaatse Jan Hek. Het is juist dat in China het aanbod door Willem Eliot van een hoeveelheid goud is afgeslagen. Malakka is van de nodige rijst en geld voor de tinhandel voorzien. Nu deze plaats, zoals de brief van 6 februari 1758 bericht, door de vrede een nieuw leven kreeg en de grenzen wat zijn verruimd, heeft de gouverneur-generaal nieuwe orders gegeven » 
bepalende alle den handel van tin en peeper voor de Compagnie en de vaart uyt ’t westen met Malacca sonder daar bezuyden te moogen koomen, waarenteegen die van de oost niet verder als Malacca moogen navigeeren. Terwijl de vaart van Celebes maar in een a twee vaartuygen sal moogen bestaan, die van Java alleen van ’t hoofdcomptoir gedreeven en van Palembang en Banka verboden is, breeder bij ’tzelve schriftuur en de marginale dispositiën gedrukt overgaande te zien. 
Uit Palembang zond opperhoofd Huijbert Johan de Heere per brief van 15 januari 1758 een verslag over Biliton. Volgens een aparte brief van 25 februari 1758 uit Padang, bracht een Engelse sloep gaande van Bengalen naar Benkulen het bericht, dat het bestuur van de compagnie in Engeland opdracht had gegeven Natal en Tapanuli te verlaten. Zo wordt de situatie daar makkelijker en een voorwendsel voor het achterwege blijven van de witte benzoë verdwijnt. In de vergadering van 14 april 1758 werd een verzameling bedenkingen en de memorie van commandeur Casparus de Jong over Malabar ingediend, maar de bespreking ervan is uitgesteld tot het advies uit Nederland ontvangen is. De Barbar a Theodora is uit Muscat teruggekeerd met een winst van ƒ 107. 612, d. w. z. ruim 101%. Kapitein Wolphert Abraham Brahe is bij besluit van 28 maart 1758 aansprakelijk gesteld voor de ongelukkige reis van de Pasgeld naar Sindh en de advocaatflscaal is gelast hem te vervolgen. Omdat de onlusten in het Perzische rijk voortduren en de handel te Gamron vervallen is, is op 17 maart 1758 op voorstel van het bestuur daarvan, gedaan per brief van 24 september 1757, besloten de factorij op te breken en de schepen naar Kharg op hun terugreis de dienaren en goederen te laten meenemen; peervormige diamanten zijn daar geaccepteerd voor goederen en naar Batavia gezonden, 
hoewel ze het aangerekende geld niet waard zijn en daarom voor rekening van de dienaren blijven liggen totdat deze zijn aangekomen. Het antwoord van resident Tido Frederik van Kniphausen op de klacht van de ambassadeur bij de Hoge Porte Elbert baron de Hochepied en diverse bijlagen, worden in kopie meegezonden. De overleden sultan van Cheribon is volgens zijn testament en met toestemming van GG en Raden opgevolgd door de zoon van zijn broer. » 
Ter sessie van 1 le april in overweeging genomen zijnde dat ’t goud uyt China jongst al op ƒ 396 - ’t mark fijn is koomen te staan, hetwelk geen apparentie van vermindering heeft, nadien de Portugeesen van Macao tot den inkoop van peeper op de Mallabaar daar z’ nu sterk in woelen goud benodigende de prijs opjaagen, is dienstig geoordeelt den eysch uyt Nederland groot twee ton te vermeerderen tot tien ton van 20 a 21 caraat, zo tot den lijwaathandel voor Chormandel als de Tutucorijnse custe. Versoekende U Wel Ed. Hoogagtb. tijdig ordre te willen stellen dat daaraan voldaan werde, dewijl men daarenteegen excuseert agtien van de g’eyschte veertig ton aan bhaar zilver en dus ’t in dit articul met tweeëntwintig ton sal weesen te stellen, als men voor Bengale meedereekend de ropia’s welke men hier a 27 stuyvers inwisseld en in die directie nogal geen quaade reekening koomen te maaken. 
In deesen jaare zijn alhier aangeland de volgende uytkomende scheepen 
Overnes van Amsterdam 29 jannuarij ’t Huys te Manpad n dito ii dito Haarlem 11 dito 18 maart Wildrijk 11 dito ii dito Nieuw Nieuwerkerk 11 Zeeland n dito Jerusalem 11 Rotterdam 4 april ’t Casteel van Tilburg 11 Amsterdam 6 dito de Gouverneur Generaal 11 Delft ii dito Hoewel van de 110 vaten vlees met de Spaarzaamheid van de kamer Amsterdam aangevoerd, er 20 met een klaverblad gemerkt waren, waren ze volgens bericht van 17 februari 1 758 wel geschikt voor uitgifte, maar was de pekel erg rood, roken enige vaten vies en wogen 10 vaten maar 376 Ib, wat een onderwicht van 84 Ib per vat is. Het was hetzelfde met die van de Overnes en bij het vlees in de Getrouwigheid van de kamer Hoorn was de pekel ook bloederig en er was een onderwicht van 40 Ib per vat. Uit het vat dat de kamer Hoorn jaarlijks als geschenk zend en dat de tafel van GG en Raden siert, blijkt dat de geur heerlijk kan zijn. Het is te wensen dat de vaten vlees net zo klaargemaakt worden, waarvan de kosten het voorkomen van schade zeker waard zijn. Op het schrijven van Hasselaar zijn de schepen de Spaarzaamheid, Huis te Manpad en Wildrijk gecontroleerd op ongemerkte goederen. De justitieleden en de waterfiscaal ontdekten er geen. De schipper schrijft het diepliggen van de Spaarzaamheid toe aan een zwaar onweer in Bengalen waardoor ze drie voet is doorgezakt. De rapporten hierover met bijlagen worden thans aan de kamer Amsterdam gezonden. Het gehele retour, inclusief de lading van het schip dat deze missive brengt, is ƒ 6. 506. 717. » 
Het heeft den hemel behaagt anno verleeden eerst Bantam en vervolgens de Jaccatrase bovenlanden te besoeken met sware sterfte ter eerstgemelde plaatse, zoo onder d’ Europeesen als inlanders. Dog in dese bovenlanden alleen onder de Javase opgeseetenen, waarvan tussen tien uuren van hier en zuydwaart uyt deese slegt bevolkte landstreeken wel 5000 menschen gestorven zijn en continueert op sommige plaatsen aan ’t zuyden alsnog, om welker afwending Jehova’s genade afsmeeken. 
In de vergadering van 14 april 1758 is besloten de erven van gouverneur-generaal Adriaan Valckenier kopieën van wissels te verlenen die met de Amsterdam in 1741 verloren gingen. De lading van salpeter, peper, curcuma, hout, gember etc. van de Huis te Manpad is f 144. 839 waard. Uit Cochin kwam met de Kievitsheuvel het bericht dat er met de zamorin vrede was gesloten onder handhaving van het contract van 1717. » 
De paggers der sammorijnse in ons gebied gedemolieerd of overgegeeven werden, met inruyming van ons land Papponettij, vergoeding van schade, en restitutie van ’t daar agtergelaten canon. 
En de I85 dorpen voormaals door de Compagnie aan Cochims koning afgestaan, die in de magt van de sammorijn waaren, aan de maatschappij over te geeven, omstandiger te zien bij ’t vreedetractaat dato 24 februarij hierbij overgaande. 
Te Surat is gouverneur Safdar Muhammad Khan overleden en zonder problemen opgevolgd door de luitenant-gouverneur AU Nawaz Khan die het bestuur reeds waarnam, zodat er weinig verandering zal zijn. Heden wordt als inkomsten uit de liberale gift of de vijftigste penning f 4811 overgemaakt. Uit de boedel van Cornelis Bijleveld is volgens bijgaande documenten overgemaakt aan de weesmeesters te Veere. » 
