Met de Buitenzorg werd de brief van 30 april 1759 verzonden. Van Heren XVII zijn de brieven van 10, 20 en 28 oktober 1758 en 20 maart 1759 ontvangen. 
Volgens besluit van 25 september 1758 werd wegens allerlei bezwaren de indigocultuur gestaakt, maar op 1 april 1759 is bevolen deze te hervatten, omdat de prijzen in Europa hoog zijn en de kruidnageloogst rijk was. De indigoteelt moet, om de last lichter te maken, over de 4000 kruidnageltuinen gespreid worden. Als iedere tuin 5 Ib oplevert, wordt de oogst al aanzienlijk. De aanplant van peper is in de brief van 30 december 1758 aanbevolen. Het personeel had er in de brief van 26 september 1758 hoge verwachting van. Per de brief van 31 december 1757 is, overeenkomstig de wens van Heren XVII, opgedragen om voor het verpakken van kruidnagels strozakken te gebruiken. Het personeel wees in zijn brief van 24 mei 1 758 op verlies en het gemakkelijk openen van zulke zakken, waarop op 31 december 1758 is bevolen weer op linnenzakken over te gaan. Gemiddeld zijn de kosten ƒ 461 per jaar, wat ƒ 163 meer is dan de strozakken. Als Bataviase strozakken gebruikt men geen andere dan van Madura, Java en omstreken. Deze zijn zwakker dan die van Ambon, zeker als ze door vervoer per schip belegen raken. Het gebruik van die zakken is dus niet raadzaam. Er wordt verwacht dat deze handelwijze goedgekeurd wordt en men is er zeker van dat Heren XVII weten, dat de extirpatie van specerijbomen en het patrouilleren steeds zijn bevolen. Men zal het wederom opdragen. Als de rendementen van verkopingen te laat komen, worden ze het volgende jaar meegezonden. Dit verklaart waarom die van Ambon ontbraken. Het personeel zal tot spoed gemaand worden en na het rondschrijven van 20 juni 1757 zullen de gevraagde papieren wel tijdig binnen zijn gekomen. Javas Oostkust en Timor, waarvandaan het niet het geval was, kregen een herhaald bevel. Ook op zuinigheid in het gebruik van equipagegoederen zal toegezien worden en aan eisen van dien aard zal slechts voor het strikt nodige voldaan worden. Men zie de vergadering van 12 juli 1759 en de paragraaf over Batavia wat betreft de daar aangekomen schepen. 
De extirpatie van specerijen en het weren van smokkel krijgt alle aandacht. Op 15 december 1758 zijn de geheime brieven van 25 maart, 24 mei en 4 september 1758 uit Amboina en Banda behandeld. In de geheime brief van 29 december zijn instructies voor de extirpatie en patrouillering gegeven. » 
Gehoopt wordt dat door deze maatregelen de monopolies gehandhaafd kunnen worden. Aan de bezwaren tegen inlandse ambachtslieden is tegemoetgekomen. De proef om op Onrust vrije inlanders tegen 12 stuivers per dag te huren is geslaagd. Het heeft wel zin om dit ook met Compagnies slaven in het ambachtskwartier te doen. Van de commandeur, de opperequipagemeester en van de fabriek, zowel als van de baas op Onrust, is gevraagd hoe vrijen en lijfeigenen in ambachten opgeleid kunnen worden. Op 21 september 1759 is besloten 100 slaven in het ambachtskwartier in de werkplaatsen te gebruiken tegen een kostgeld van 24 stuiver per maand het eerste, 36 het tweede, 48 het derde, 72 het vierde jaar, en vervolgens 96 stuiver zonder verdere verhoging. Vijftig slaven krijgen van de bazen het eerste jaar 7, het tweede 10, het derde 13, en vervolgens 15 stuiver per dag. » 
Aan Ternate wordt opgedragen om op de eerlijkheid en bekwaamheden van de hoofden te letten, wat ook al bij het geheim besluit van 23 december 1756 geschied is. Als de af zet van textiel op de goudgevende kantoren stagneert, dat soms door gebrek aan gewilde doeken komt, is dat de schuld van het personeel op de hoofdkantoren dat het daar heeft afgezet. Worden ongewilde soorten teruggezonden, dan komt dat doordat de eisen onbeheerst waren. Hierover is reeds geschreven in de memorie van bezuiniging en wat betreft Ternate in de brief aan Heren XVII van 1 oktober 1753. Batavia wordt goed voorzien, waarvan wat betreft Makassar een voorbeeld in de vergadering van 25 september 1 758 te vinden is. Het personeel beschouwt een partij als ongewild, wanneer er guinees kust uit Nagapattinam in plaats vanuit Sadras komt, terwijl deze plaats niet aan de Indische vraag kan voldoen. Komt er weliswaar genoeg, dan schreeuwt men dat het ongewild is, omdat er niet komt wat gevraagd was. De rondschrijf brief van 1 april 1759 en wat in november geschreven zal worden, bevat de nodige maatregelen. Goud is in ruil voor textiel en nieuw payement verkregen. In de brief van 21 februari 1740 is het aan het personeel overgelaten om door toe te geven aan de smaak van de inlander, zonder nadeel voor de textiel, zoveel mogelijk goud te verwerven. Op 9 december 1757 is besloten dit nogmaals te schrijven. Het personeel ter plaatse kan deze materie het beste uitleggen. Aangezien vermaningen over de hoge lasten van Ternate weinig hielpen, is op 6 februari 1759 besloten voor buitensporige posten in het boekjaar 1756/57 vergoedingen op te leggen. Dit zal de zuinigheid bevorderen. Het vertrek van schepen van Ternate ligt tussen 1 juni en 15 augustus, maar is, omdat de schepen tussen 1 en 15 januari van Batavia daarheen zeilen en in eind februari of het begin van maart aankomen, op juni 
gesteld. Er is dan ruim tijd om ze te beladen en desnoods kan het personeel daarvan op eigen verantwoording afwijken. 
Aan Makassar is aangeraden dat de gouverneur de vertiening bijwoont en dat door de residenten afpersing wordt tegengegaan, maar het is niet bevolen, opdat hij naar omstandigheden kan handelen. » 
Het personeel zal berichten waarom dubbeltjes van de munt Hollandia zo gewild zijn en daarom besteld zijn. Hoewel de voorkeur van de inlander wispelturig is - op Java is in aan elkaar grenzende streken de keuze verschillend - moet, hoe vervelend ook, aan zijn keus gehoor gegeven worden. Wegens bezwaren van het personeel tegen de indigo - cultuur, is van bevelen in deze afgezien. Maar aangezien Heren XVII schreven dat het succes kan hebben als anderen iets ter hand nemen, wat ondoenlijk leek, zal er met nadruk bevolen worden deze cultuur aan te vangen. 
De nieuwe contracten zijn niet gezonden, omdat nog geen besluit over de ratificatie was genomen. Het rapport van commissaris Johannes Andreas Paravicini bevatte voldoende informatie en nu gaan de contracten over als bijlage bij diens commissoriaal rapport. Met de bedongen verovering is alles in orde. Op 4 april 1757 was in het geheim besloten Paravicini nogmaals daarheen te zenden, maar op 9 juni dat de missie tot het volgende voorjaar uit gesteld zou worden. Op 14 april 1758 is besloten alles uit te stellen en met een geheime brief van 20 april is aan de resident geschreven hoe zich verder te gedragen. Nadere instructies worden af gewacht. De zaak heeft niet zoveel haast en kan daar met gemak op de oude voet voortgaan. Bovendien is er geen informatie om een echt besluit te kunnen nemen. Over de aanleg van een fortje was 4 april en 13 januari 1757 een geheim besluit genomen; op 14 april 1758 geschiedde de aanbesteding voor rsd. 29. 453, maar door het verongelukken van de Ouwerkerk met de bouwmaterialen, die op Java waren ingeladen, is de bouw vertraagd. Nu bekend is dat Heren XVII er weinig voor voelen om de handel door het bouwen van sterkten te bevestigen, is de ingenieur die daar heengezonden was, teruggeroepen en wordt nagegaan, hoe de beslist noodzakelijke brandvrije pakhuizen met een ommanteling minder kostbaar te realiseren zijn. Dit is, buiten de veiligheid van goederen en personeel, voordeliger dan het telkens vernieuwen van houten en bamboe woningen. De verschillende berekening van lood, in 1755 en 1756 naar Bandjarmasin gezonden, is veroorzaakt doordat de negotieboekhouder in 1 755 de berekende courante prijs op basis van het voorafgaande jaar voor 10. 000 Ib stelde op ƒ 11,-, de 100 Ib, wat 8j stuiver minder is dan de prijs in het vaderland berekend. Het verschil bracht hij ten laste van het restant van eind augustus 1755, waarvoor hij in 1756 2000 Ib verzond, die dus daardoor veel hoger in prijs kwamen. De betreffende negotieboekhouder is hierop aangesproken en de huidige, zowel als de factuur houder, is bevolen de vaderlandse berekening te volgen. Voor de verantwoording van de vorige resident Bernard te 
Lintelo wordt verwezen naar de resolutie van 24 oktober 1758, waarbij voorbijgegaan wordt aan de bewijzen voor de beschuldigingen die aan Paravicini gevraagd waren. 
Meegezonden worden alle bijlagen bij de commissie naar Bandjarmasin en Timor, waaronder de memorie van Johannes Andreas Paravicini voor het opperhoofd. Omdat de resolutie van 15 januari 1753 om bij de eisen de meest recente af zet te vermelden, veelvuldig niet wordt nageleefd, is ze bij een rondschrijven vernieuwd en tevens bevolen bij de eerste indienstneming van personeel in Azië de leeftijd op de monsterrol te vermelden. » 
Er is dus geen verschil van mening tussen de Hoge Regering en Heren XVII. Het resultaat hiervan en van de tocht van het opperhoofd naar de veldschans Tepas ter beveiliging van de goudgravers, wordt afgewacht. Van de kosten zal een rekening opgemaakt worden. Geweer en ammunitie, die aan het personeel worden geschonken en waarmee zuinig moet zijn, mogen niet in handen van vreemden of kwaadwilligen vallen. De beschouwingen van raad extraordinair Reynier de Klerk over Timor zijn in 1756 met de Batavier in tweevoud naar de kamers Amsterdam en Zeeland verzonden en op 10 november 1757 per Noord Nieuwland nogmaals naar Amsterdam. Er wordt nu nog een kaart van Timor verstuurd, die in 1757 ontvangen is. Tevens het rapport van commissaris Johannes Andreas Paravicini en het oud-opperhoofd Elias Jacob Beijnon over de Portugezen op Timor en wat daarover in de geheime resolutie van 18 september is besloten. Er wordt naar deze stukken, naar de brieven van Timor ontvangen en naar de vergadering van 12 juli verwezen. 
Heren XVII vroegen zich af hoe er in 1756 teveel tin verworven kon worden, terwijl de resident schreef dat er niet meer dan gewenst aanvaard hoefde te worden. Nadien is een contract gesloten en werd de koning om meer tin en peper gevraagd. Kennelijk uit voorraad voerde de koning met zijn eigen schepen tin boven de bepaalde leverantie naar Batavia. Omdat men gebrek had, is deze aangenomen zonder te bevroeden dat de levering tot bijna 3. 600. 000 Ib zou oplopen. Aangezien de resident 30 november 1755 schreef dat de koning zoveel leverde als men wenste, en het onzeker was hoeveel Heren XVII voor de directe vaart op China zouden bestemmen, is de koning medegedeeld dat niet meer dan 20. 000 pikol, niet meer dan de peper, zou geaccepteerd worden. Hierop is om de koning 
niet te misnoegen, niet te nauw toegezien, omdat de bepaalde hoeveelheid niet ver overschreden werd. Dat er eind augustus 1756 1. 150. 000 Ib te Batavia in voorraad was, is niet vreemd, want de vaart naar China en de Westerkwartieren houdt in juni op, zodat wat nadien binnenkomt tot het volgende seizoen in voorraad blijft. » 
Per rondschrijven is aangespoord in deze zorgelijke tijden op zijn hoede te zijn. Uit de overrompeling van Sadras blijkt hoe weinig vertrouwen de oorlogvoerende mogendheden verdienen. De tocht naar Biliton, wegens ingebrachte bezwaren en voldoende berichten vandaar herhaaldelijk uitgesteld, is op speciaal bevel van Heren XVII ondernomen. Op 22 juni is besloten de sloep het Zeepaard daarheen te zenden onder leiding van resident Huijbert Johan de Heere; zie de vergadering van 1 7 juli. 
Hoewel wegens de onredelijke afpersing van recognitiegelden door de Siamezen - zie de vergadering van 4 juli 1757 - het niet vreemd zou zijn geweest de handel op Siam geheel te staken, is in de vergadering van 19 mei 1758 besloten ermee voort te gaan. 
In de vergadering van 5 juli is de gewezen carga’s in Cochin Chine, Christoffel van Cappelle en Jan van Oldenzeel, de vergoeding opgelegd van schulden die sommige kooplieden aan de Compagnie hebben. Van Cappelle is bovendien belast met de onkosten van zijn niet goedgekeurde verblijf, terwijl voor een besluit over het inbeslaggenomen zink en over zijn verder gedrag de van hem verlangde verantwoording wordt afgewacht. De genoemde twee zullen op bevel van Heren XVII belast worden voor 732 lb kruidnagels, die zij onder de vast ges telde prijs verkochten. 
De aandrang van Heren XVII om de eis voor Japan stipt te voldoen, is niet zonder reden. Bij besluit van 14 december 1758 is vast gesteld de eis voor Japan bij voorkeur te behandelen. Dit is naar Bengalen, Coromandel, Surat, Siam en China bericht. Er wordt voor bedankt dat de vaderlandse goederen in de vereiste lengte en breedte voldaan worden, maar het is hinderlijk dat de schepen uit Nederland vaak vertraagd zijn. Nog onlangs kwamen goederen na het vertrek van de Japanvaarders aan, die dan tot het volgende jaar blijven liggen of, ter voorkoming van bederf, elders afgezet worden. Het is wenselijk dat goederen voor Japan voor eind mei Batavia bereiken, zodat ze vers naar Japan gaan. Anders zal de zeildag, vast gesteld tussen 10 en 15 juni, later moeten vallen. Als de 
uitslag van deze proef het aanstaande jaar bekend is, zal het serieus bekeken worden. De Hoge Regering is het eens met het bevel jaarlijks twee schepen naar Japan te zenden. Een derde schip zou slechts dienen om meer dan 11. 000 kistjes koper te vervoeren, die niet met voordeel in de Westerkwartieren zijn af te zetten. De grotere vraag van de dienaren daar is niet verantwoord, want ze houden grote restanten over Als de markt zo willig was, zouden ze weleens uitverkocht moeten raken. Dat zou het geval kunnen zijn, als het in Perzië vreedzamer was. Het nu zenden van drie schepen is een uitzondering, die slechts in der gelijke omstandigheden herhaald wordt. Zo moet ook het bevel om de Japanners te vragen een derde schip toe te staan beschouwd worden. Van zo'n toestemming kan gebruik gemaakt worden, als de omstandigheden het vereisen; zie de vergadering van 17 juli 1759. » 
Het is moeilijk om voor de particuliere vaart naar Indragiri, volgens het bevel van Heren XVII, recognities te vragen en het goud tegen ƒ 378 het mark fijn aan de Compagnie te laten afstaan. Te Malakka wordt voor de vaart naar toegestane plaatsen bij in- en uit voer al 6% betaald. Verhoging zou de bewoners verarmen en hen naar Kedah, Perak of elders in Straat Malakka doen verhuizen en daarom is op 13 april 1758 op voorstel van de gouverneur- generaal de tol ongewijzigd gelaten. Onlangs is in de vergadering van 1 mei het voorstel van het bestuur ter plaatse in zijn brief van 10 maart om voor de vaart op Indragiri en Siak een zeker lastgeld te eisen, afgekeurd. Voor de goudhandel bestond er overeenstemming tussen het voorstel van Heren XVII en het besluit van 13 april 1758 om de handelaren te Siak en Indragiri al hun goud voor ƒ 350,-,-, of uiterlijk ƒ 370,-,-, het mark fijn aan de Compagnie te laten leveren. Gezien de niet ongegronde bezwaren van het personeel in de brief van 10 maart 1759, is op 1 mei besloten toestemming te geven deze maatregel op te schorten, zeker als handhaving van leverantie door visitatie, aanhaling e. d. gehandhaaft moet worden. Het is duidelijk hoe makkelijk het smokkelen van goud kan geschieden ondanks alle oplettendheid. Voor het overige wordt verwezen naar de besluiten en de overwegingen van de gouverneur-generaal in de genoemde vergaderingen. Het bevel van 5 november 1754 om alle stukken betreffende deserteurs naar Nederland te zenden, is in een rondschrijven uit ge gaan en de eerste klerk is opgedragen de stukken die niet rechtstreeks door de kantoren zijn verstuurd, jaarlijks vanuit Batavia te verzenden. » 
Overeenkomstig het bevel van Heren XVII is van het bestuur geëist om een rekening op te maken van de verkoop van 468 pakken textiel die in 1 756 daarheen gezonden werden. Het genoemde bedrag van ƒ 410. 141 betreft niet alleen de verkoop van textiel, maar van alle goederen die in dat jaar daarheen werden gezonden. Het rapport over deze handel in textiel, zowel als over die in geheel Azië, die de gouverneur-generaal opstelde, is nu in behandeling. Als dit is afgerond, zal het toegezonden worden. Het reglement voor de huishouding, vastgesteld in de vergadering van 7 augustus 1759, dat een toevoeging en wijziging op de memorie van bezuiniging voor deze kust is, wordt nu meegezonden. Het plaatsen van merktekens om het bezit van de Compagnie aan te duiden is noodzakelijk. Dit blijkt uit het. geheim besluit van 17 augustus 1753 om langs Straat Sunda en de zuidwestkust van Sumatra merkpalen te plaatsen. Op alle plaatsen van de Compagnie tussen Indrapura om de zuid tot Singkel om de noord waar dit nog niet gedaan is, moeten nu merkpalen geplaatst worden. Deze worden met het wapen van de Compagnie erop, in de werkplaatsen vervaardigd. De zaak van sergeant Monbrun, die te Baros wijlen resident Joseph Chailje overhaalde een valse verklaring over een tekort aan zout in de Waakzaamheid af te leggen, zal in handen van de fiscaal gegeven worden. Het bestuur is ernstig verweten dat het in deze zaak geen onderzoek deed; zie de vergadering van 17 juli 1759. 
In de brief van 31 december 1758 is reeds uitvoerig betoogd dat verkoop van zilver soms te prefereren is boven vermunting. Het recht van munt moet voor het geval van gebrek aan kopers en om niet afhankelijk te zijn van de grillen van de moslims wel behouden blijven. Gezien het ongenoegen van Heren XVII over het versturen van 600. 000 Ib suiker in 1756, die voor de helft met verlies werd verkocht, wordt er op gewezen dat 11 oktober 1754 156. 400 Ib met 24% winst is omgezet, op 1 december 1755 40. 526 Ib met 34%) winst en op 31 augustus 300. 000 Ib met 2%o verlies. Dit verlies werd ook op het zilver geleden en in 1756 toen er zoveel geld werd gezonden, zouden de schepen slecht beladen zijn geweest als er geen suiker was meegezonden. Er is dus geen spraken van een echt verlies. Als er quitte was gespeeld en bij verlies, zou er geen suiker gezonden zijn. Maar dat het bestuur redelijke winsten verwacht blijkt uit de eis op 15 maart 1758 van 300. 000 Ib suiker. Vanuit Batavia gaat daarheen altijd peper en het is ondoenlijk door geringe verzending de prijs hoog te houden, omdat andere naties ook peper naar Patna verzenden zonder dat het te verhinderen is. 
arakan Een rapport van de visitateur-generaal over de reis naar Arakan en Pegu en de inkoop van rijst aldaar wordt meegezonden. 
De klacht van verzending van 400. 000 Ib suiker is te ontzenuwen met erop te wijzen dat er in 1758 te Nagapattinam 36 tot 65% winst op is gemaakt en dat er voor 1759 300. 000 Ib geëist is. Deze winsten zijn zuiver, terwijl er op het goud verlies wordt geleden. Van het laatste is echter ruim een miljoen nodig voor de inkoop van textiel, hoeveel waren men ook zou zenden. De directeur-generaal toonde in de nu jaarlijks toegezonden lijsten van eisen en hun voldoening, aan, dat deze nooit te ruim zijn voldaan, en steeds zijn aangepast aan de afzet en de voorraad te Batavia. Er is reeds in de brief van 24 juni 1757 naar Coromandel opheldering gevraagd over het tekort aan gehalte bij het essaai van het goud. Er zal een ernstige berisping uitgaan dat het juiste gehalte niet is gehaald en opgedragen worden dat dit nu wel moet gebeuren, en dat Heren XVII daarvan in kennis gesteld dienen te worden. Alle proefjes, die een te laag essaai geven, moeten naar Batavia gezonden worden. De 8000 Turkse dukaten die op Malabar en Coromandel rondzwierven, zijn op de eerste plaats voor fanums verkocht tegen f 58. 900,-. Te Gamron zouden ze maar ƒ 58. 891, 19 gedaan hebben, zodat ƒ 8, 1 - meer ontvangen is. Sinds de hoge prijs in Bengalen is er goed opgelet dat het zenden van staafgoud naar Coromandel voordeliger is dan dat van Hollandse dukaten. » 
Ceylon blijft een voorwerp van grote zorg. Om vreemden te weren is steeds getracht aan de vraag naar rijst te voldoen, maar de schaarste aan rijst door de vorige onrust op Java maakte het, ter voorkoming van hongersnood, noodzakelijk om in Siam en Arakan rijst in te kopen. Steeds is erop aangedrongen vreemde schepen te weren en de kustvaart te beperken. Nu er door vrede een goede oogst uit Java komt, is het bestuur opgedragen de eisen zo in te richten dat er geen rijst van elders nodig is. Recentelijk is geheel aan de eis voldaan. 
De geringe verwachting van Heren XVII betreffende de afzet van suiker is ook hier onterecht. In 1756 en 1757 is er respectievelijk 101 en 54% op gewonnen, voor 1759 is 1. 500. 000 Ib poeder- en 200. 000 Ib kandijsuiker gevraagd, terwijl er slechts een voorraad van 100. 000 Ib was. Nu is de vraag voor 1760 1. 900. 000 Ib poeder- en 76. 000 Ib kandijsuiker. Hieruit blijkt dat de pakhuizen niet overvol zijn en dat er aan kopers geen gebrek is. In de brief van 6 november 1758 is bevolen de prijs zo dicht mogelijk bij die te Surat te houden. Uit een vertoog van de gouverneur- generaal, vermeld in de geheime resolutie van 27 oktober 1758, blijkt dat specerijen, koper en suiker de meeste aftrek vinden. Deze handel is zeer afhankelijk van de aankomst van de barken uit het noorden. Daarnaar wordt verwezen en tevens naar geheime bedenkingen van commandeur Casparus de Jong van 25 oktober 1757 en de memorie van Julius Valentijn Steijn van Gollenesse. Zolang de peper zoveel winst geeft en Malabar daarvan zoveel levert, blijft het commandement voordelig. De pachten zijn in 1758 van f 35. 887 tot ƒ 38. 791 gestegen en de winsten in het 
vorige jaar waren aanzienlijk. De overweging van commandeur De Jong, die bij geheim besluit van 20 juli 1 759 is gevraagd, en de toelichting door Librecht Hooreman zullen, zodra ze ontvangen zijn, worden toegezonden. 
Overeenkomstig de eis van Heren XVII is de advocaat-fiscaal opgedragen de procedures van de fiscaal te Surat tegen kapitein Marchis en de loods van de Bloemendaal te onderzoeken. De buitengewone ondergewichten op specerijen zijn door het bestuur verantwoord in de brief van 14 mei 1757. Aangezien de raadsleden die tekorten volgens de brief van 15 april 1758 beëdigden, is daarmee akkoord gegaan. Het is onnodig katoen met kleine partijen in te kopen. Het zou niet onvoordelig zijn, maar Bengalen vroeg er niet om, China moet niet teveel krijgen en de afzet te Batavia heeft ook niet veel te betekenen. Het laatste blijkt uit de ruime voorraden. Daarom zijn 900 balen in de schepen voor China geladen, waar het het vorige jaar 46 j% winst opleverde. » 
kharg Over de tollen die de regent van Bandar Bushire, volgens de brief van 27 oktober 1 755, op ingevoerde goederen legt, stond in latere brieven niets, zodat de uitleg rechtstreeks vanuit Kharg moet komen. Het verschil tussen de opgegeven voordelen en het rendement over 1753154 komt precies uit op in totaal ƒ 114. 457 aan winst, namelijk ƒ 99. 894 van Kharg en f 14. 563 van Bandar Bushire. Daar spreekt de eerste opgave van. Het rendement betreft alleen Kharg. De boeken over 1 753154 worden nu overgezonden. Slechts de bevindingen in de boeken van de subalterne kantoren worden naar Nederland overgezonden, niet de boeken zelf. Het is wonderlijk dat twee monsters wol niet met de Spanderswoud ontvangen zijn, want volgens de factuur is een pakje van 3 Ib eerste soort en 3j Ib tweede soort verzonden. gamron Tot het sluiten van dit kantoor werd 17 maart 1758 besloten, wat o. a. in de brief van 25 april is bericht. De sluiting geschiedde bijtijds, want anders had men op hetzelfde 
moment vandaar moeten vluchten. In de brief van 10 oktober 1758 staat, overeenkomstig de eis van 22 oktober 1757, vooral niet meer dan 20. 000 Ib Kirmanse wol te zenden, terwijl in de eis voor 1 760 in de paragraaf over Batavia zoveel als mo gelijk wordt gevraagd, maar onder Perzië wordt weer gesproken van 25. 000 Ib. Het beste lijkt om van Kharg 20. 000 Ib te vragen en wat bij Batavia staat als een vergissing te beschouwen; zie de vergadering van 18 september 1759. 
Aangezien de duplicaten van de brieven van de Raad van Justitie van 24 maart en 8 april 1756 reeds in januari 1757 met de Osdorp zijn verzonden, wordt aangenomen dat over het geschil tussen de Hoge Regering en deze raad, vermeld in de geheime resolutie van 13 april 1756, geoordeeld kan worden. Heren XVII vroegen in hun brief van 4 oktober 1756 of de Compagnie verplicht zou zijn om nagestempelde Hollandse dukaten in te wisselen. Het zou bij veel nastempelen van belang kunnen worden. Nu zijn er door uit voer naar de West bijna geen dukaten, maar dat kan bij het dalen van de goudprijs veranderen. Het is de vraag of met stempelen doorgegaan moet worden, want de gestempelde dukaat is in de West één of twee stuivers minder waard.. Heren XVII wordt verzocht hierover een besluit te nemen; intussen zal het stempelen doorgaan. De verantwoording van opperkoopman Tido Frederik van Kniphausen op de beschuldiging van Elbert baron de Hochepied, is in 1 758 met het naschip het Huis te Manpad verzonden. Uit het bericht van het opperhoofd van de loge blijkt » 
Het bevel van Heren XVII zich aan de eisen te houden zal stipt opgevolgd worden. Tevens is bevolen met de soldijboeken de kwitanties mee te zenden van boedels van dienaren die op zee of elders zijn overleden, en van wie de executeurs niet aanwezig waren. Deze boedels worden door de Compagnie aangeslagen en later door de scheepsboekhouder of anderen aan de executeurs verantwoord, zodat blijkt dat ze in goede handen zijn gekomen. 
De verminderde peperleverantie moet geheel aan de onrust in Bantam toe ge schreven worden. Sedertdien is de verwerving zo toegenomen dat men hoopt 3. 000. 000 Ib te verkrijgen. 
Een daling van de suikerprijs door onbeperkte toelating van molens tot de markt kan slechts eenmaal geschieden. Het zou alles omverwerpen en het bestaan van de molenaars op den duur aantasten. Er is raad te vinden bij een slecht jaar, maar niet tegen algemeen verval bij gebrek aan inkomsten. Ook Heren XVII begrepen dat het beperken van het aantal molens en de zorg voor hun bestaan in het belang van de Compagnie is, toen zij in de brief van 25 oktober 1752 bevolen het aantal op 70 te houden. De verkoopsprijs zal niet te precies vastgesteld worden en alle huidige molenaars zullen tot de markt worden toegelaten. De afzet zal echter niet beperkt worden, omdat alles van de eerste en tweede soort verkocht kan worden. De productie van alle molens op geheel Java is 8. 000. 000 Ib en in een extra mild jaar 10. 000. 000 Ib. Japan heeft 1. 800. 000 Ib nodig, Sur at 3. 600. 000 Ib, Perzië 1. 600. 000 Ib, Malabar ten minste 1 . 000. 000 Ib en Nederland 2. 000. 000 Ib, wat in het totaal 10. 000. 000 Ib is. Hieruit blijkt dat de suikerhandel voordelig is en dat ze behouden moet blijven, opdat vreemde concurrentie niet de overhand krijgt. De overwegingen van de directeur- generaal in deze zijn gevoegd bij de resolutie van 18 september 1759. In mei a. s., wanneer het gewas bekend is, zal over de vaste leverantie en de tijd daarvan beraadslaagd worden. Intussen is de levering van Java op 8000 pikol gesteld tegen de prijs van 3j rsd voor de eerste en 2j rsd voor de tweede soort, van Cheribon op 5000 pikol tegen 3j rsd voor de eerste sooort en van Bantam op 3200 pikol tegen 4 rsd voor de eerste en 3j rsd voor de tweede soort. Er zal slechts eerste en tweede soort geaccepteerd worden. De raden van Indië Jeremias van Riemsdijk en Reynier de Klerk kregen de opdracht na te gaan in hoeverre het bestaan van de molenaars vermindering van de inkoopsprijs kan velen. In verhouding tot het stijgen van de daglonen is begrijpelijk dat een pikol cabessa van 3j rsd voor de Chinese opstand thans 4j rsd kost. Wat betreft de afzet van tin in China klaagden Heren XVII dat er als betaling schadelijke retouren voor Europa moesten worden aangenomen. In het vorige jaar is echter 6392 pikol, d. w. z. 1640 pikol meer dan in 1756, omgezet, waarvoor goud bedongen is. Zo heeft de Compagnie dus dubbel voordeel, omdat anders met geld betaald had moeten worden. Heren XVII schatten dat China 1. 000. 000 Ib kan afnemen, maar volgens directeur Eijso de Went en carga Fredrik Benedictus Brand leert de ondervinding dat dit wel 2. 500. 000 Ib is. Een hoeveelheid van 20. 000 pikol tin uit Palembang, en wat er nog uit Malakka en Perak komt, zal dus niet teveel zijn. Deze hoeveelheid is dit jaar dan ook aan de sultan opgegeven. De kleinwinkelier David Julius van Aitsma heeft over de verkoopsprijzen bericht dat hij volgens het reglement van 17 oktober 1746, titel 3, art. 3 LaA, en dat van 28 augustus 1755, titel 3, art. 7 LaA zich steeds naar de marktprijs moest richten en maandelijks met goedkeuring van de directeur- generaal een prijscourant moest opstellen, als de vaderlandse goederen maar niet beneden een rendement van 30% en de Aziatische niet onder de 25% kwamen. Hij had dit steeds opgevolgd en soms wel 40% en 50% winst gemaakt. Hij had van de bodemprijzen slechts gebruik gemaakt bij een overschot van ge schenkgoe deren, kleinigheden etc. om ze niet te laten bederven. Gedurende zijn administratie is jaarlijks nauwelijks voor 6000 rsd verkocht, waarvan specerijen tegen vaste prijzen een aanzienlijk deel uitmaakten. Deze winsten zijn gering, maar het stopzetten van de verkoop zou veel ongerief aan de bevolking geven. Een middenweg is gevonden door op 21 september vast te leggen dat de Europese kleinigheden met 75%) en de wollen manufacturen met 50% winst verkocht moesten worden, terwijl de textiel volgens de resolutie van 24 juni 1757 op de bepaalde 50, 40 en 30% blijft staan. Voor Ceylon mogen 
voor de winkelverkoop niet meer waren gevraagd worden, dan die terstond afgezet kunnen worden. » 
Wegens klachten van Heren XVII over het slecht voorzien van de retourschepen in het algemeen en van de Akerendam, Voorzichtigheid, Meervliet, Hageveld en Zaamslag in het bijzonder, is van commandeur Koert Roze boom en van de bazen verantwoording gevraagd. Dit is op 21 september 1759 ontvangen en voldoende geacht; het wordt nu met de bewijzen toegezonden. Het verongelukte schip de Voorzichtigheid was voor vertrek vertimmerd en vertrok volgens de schipper volledig uitgerust. Het opgelopen lek werd ondeskundig hersteld. Zoals onlangs nog bij de Schagen bleek, worden zulke lekken bij de sterkste schepen onderweg ontwaard. Het is twijfelachtig of de vier pompen voortdurend zijn gebruikt; in het journaal van opperstuurman Jeronimus Jongenberg is overal het getal I in 4 veranderd. Als het met het schip zo droevig gesteld was, had het nimmer twee volle maanden aan de Kaap de Goede Hoop mogen blijven liggen en zeker voor de voorgeschreven I5e mei moeten vertrekken. Nu sloeg het door de dan voorkomende stormen op 7 juni van zijn ankers en kwam op het strand terecht. Volgens Koert Rozeboom was de Akerendam voor zijn laatste vertrek uit Nederland in 1 755 geheel vernieuwd en bleek het op reizen naar Ceylon en Siam een hecht en sterk schip te zijn. Bij visitatie door de opperequipagemeester en andere scheep sdeskundigen werd dit bevestigd. Rosenboom achtte haar daarom geheel geschikt voor de terugreis. Schipper Adriaan de Graaf en andere gecommitteerden hadden verklaard dat het behoorlijk gekalfaterd en gesmeerd was. Volgens commandeur Rozeboom zijn de oorzaken van het ongeluk met de Akerendam waarschijnlijk dat de kapitein uit eergevoel, maar niettemin onvoorzichtig, het schip de Vrouwe Petronella Maria bijna veertien dagen in een storm op het rif Aguilhas heeft begeleid. Zelfs zijn makkers zagen dat met zorg aan. Op de rede van Kaap de Goede Hoop was een blok met drie schijven en bok, bij het aanbrengen van een nieuwe boegspriet, gebroken, en om en nabij de voorsteven neergeploft, wat een behoorlijke krak moet hebben veroorzaakt. De Osdorp en De Drie Papegaaien, die recent uit Nederland kwamen, hadden net zo'n ongeluk als de Akerendam. Rozeboom bewijst met de kopie-inventaris dat de Zaamslag twee stel zeilen meekreeg, terwijl voor de Grote Oost één stel genoeg is. Retourschepen krijgen maar anderhalf stel nieuwe en één stel sleetse zeilen mee. De Hageveld is door onbezeildheid van Ternate op Amboina vervallen, waar ze slechts ƒ 82 verstrekt hoefde te worden. Ze raakte daardoor acht maanden vertraagd. Hetzelfde gebeurde de Meervliet, die op Amboina in acht maanden ƒ 285 aan onkosten maakte. Tegen deze rekening zijn enige niet ongegronde bedenkingen geuit. In plaats van commandeur Koert Rozeboom zo ernstig te beschuldigen, moet hij als een eerlievend en onvermoeibaar dienaar beschouwd worden. Het journaal van opperstuurman Jongenberg is de advocaat-fiscaal ter hand gesteld. Na een advies van de opperequipagemeester is op 20 oktober 1758 bepaald, dat een retourschip van 150 voet dat direct van Batavia vertrekt, 100 lb verf en 50 kannen lijnolie verstrekt krijgt, en een schip van 140 voet 90 lb verf en 45 kannen lijnolie; kleinere schepen worden in evenredigheid voorzien. 
Schepen die via Ceylon en Bengalen terugkeren, krijgen de helft erbij voor de reis daarheen. Het laatste ontvangen zij in Batavia, maar de verstrekking voor de thuisreis in Ceylon of Bengalen. Deze kantoren worden daarvoor uit Batavia voorzien. Hierbij wordt dus in een gepaste evenredigheid gehandeld. De kantoren is bevolen bij de navale macht steeds de vaartuigen en hun toestand te vermelden. » 
Zoals bij resolutie van 15 december 1755 was besloten, is de gouverneur van Ternate, Jacob van Schoonderwoerd, de vergoeding van kalambak, die in Nederland met verlies verkocht was, opgelegd. Voor het recht van de vlag van de grote top, waar de Raad van Justitie in zijn brief van 29 december 1 756 aan Heren XVII aanspraak op maakte, wordt verwezen naar de resolutie van eind december 1758. De uitrusting door Heren XVII in 1758/59 van 28 schepen is veel te gering voor de behoefte aan retourschepen. Slechts als er jaarlijks zes nieuwe schepen gezonden worden, is dat voldoende. Bedankt wordt voor het zenden van 52 ton goud op de eis van 80 ton. In kopie gaan een rapport en memorie over 10 geëssayeerde staven mee, waarvan uitkomsten in 1757 aan de Zeeuwse bewindhebbers zijn gezonden. Het personeel zal met een extract uit de brief van 20 oktober 1 758 bevolen worden om, als er een tekort van twee of meer grein op wat in Nederland werd aangerekend op een baar zilver wordt geconstateerd, die partij te essaaieren en van iedere staaf met een ondergewicht het gedeelte met het merk van de leverancier en de kamer op te sturen met bericht van het essaai, wat met de partij gedaan is en welke schade erop geleden is. Bij besluit van 11 mei 1756 is f 60. 000, waarover de bewindhebbers van Rotterdam het bevel gaven ze aan Jeronimus Tonneman te voldoen, aan zijn gemachtigde raad extraordinair Adriaan de Nijs als volmacht toege staan, maar is op eis van interest volgens resolutie van 28 november blijven staan, totdat die op zijn eigen verzoek aan zijn volmachten zijn betaald. Bij ontvangst van de brief van de heren gecommitteerden voor de handel op China is, volgens besluit van 22 juni, alles wat bevolen was stipt uitgevoerd en zijn de schepen weinige dagen na hun komst doorgezonden. De als slecht bestempelde partij nootmuskaat uit de Sloten, bestemd voor China, kwam uit de hele voorraad. Om vermijtering te voorkomen wordt ze in geheel Azië voor de aflevering weer gegarbuleerd. De verwachting is dat de dienaren daar 5j ton goud als retour zullen bemachtigen. Dit is voldoende als de bij brief van 25 april 1759 verzochte tien ton door Heren XVII blijvend jaarlijks geleverd worden, namelijk zeven ton voor Coromandel en drie voor Ceylon. Het goud uit China zou dan zelfs niet nodig zijn. Er wordt voorgesteld de dienaren op te dragen de dag van vertrek naar China op 15 of uiterlijk eind augustus te stellen. De Hoge Regering geeft zelf geen bevelen omdat een uitvarende directeur of dienaar wel beweert dat ver in september nog tijdig genoeg is. Alle Bataviase zaken zijn te vinden in de resolutie van 21 september 1759. Tenslotte wordt het antwoord op de uit Nederland ontvangen brieven besloten met dat op die van 20 maart 1759. » 
Nu volgt het verslag van het voorgevallene in Azië. 
Uit Amboina is 1. 117. 269 Ib kruidnagels aangevoerd. Daarom is het volgend jaar slechts een sobere opbrengst te verwachten. 
Uit Banda is met de Spaarzaamheid aangevoerd 356 sokkels foelie en 228. 320 Ib nootmuskaat , terwijl het naschip nog wordt verwacht. 
Van Ternate is met de Baarzande 165 j mark aan stofgoud ontvangen. Bandjarmasin Van Bandjarmasin is 836. 515 Ib peper ontvangen. » 
Van Palembang is 16. 271 pikol tin en 16. 197 pikol peper ontvangen. 
Naar Japan gaan dit jaar drie schepen, omdat boven de 11. 000 kistjes koper nog 4. 000 kistjes van verleden jaar overgebleven koper wordt verwacht. Om zo'n hoeveelheid te verwerven zal opperhoofd Herbert Vermeulen nog een retourreis daarheen maken. 
Uit China is per de Zuid-Beveland 1026 / mark goud ontvangen samen met andere goederen t. w. v. ƒ 422. 589. De drie schepen die naar China zijn vertrokken, namen te Batavia lading t. w. v. ƒ 737. 839 in. Door de pantjalang Overmaas is van de Renswoude, die verleden jaar was omslagen, de helft van het goud gered met hoop nog meer te zullen terugvinden. 
De carga Christoffel van Cappelle is eindelijk te Batavia aangekomen, zodat het kantoor te Cochin Chine nu is opgeheven. 
Van Sumatra's Westkust is dit jaar 240 mark goud ontvangen. Gezaghebber Fredrik van de Wal is daar als commandeur bevestigd. 
Bij behouden vaart moet Bengalen op zijn bestelling van 24 j ton goud en zilver, ruim 33 ton hebben gekregen. Daarvandaan zijn te Batavia aangekomen de Osdorp met een lading t. w. v. ƒ 427. 092, de Brons tee t. w. v. ƒ 400. 681 en de Langewijk t. w. v. f 297. 497, 
terwijl aan de bestelling van 1200 kisten opium is voldaan. Een vijfde retourschip mag slechts afgezonden worden, als de vier aanwezige schepen de textiel absoluut niet vervoeren kunnen. » 
Aan de vraag uit Coromandel van 12 ton in goud is compleet voldaan. Vandaar zijn 553 pakken textiel ontvangen en ter versterking van Nagapattinam en andere forten zijn er 537 Europese en 565 inlandse militairen heen gestuurd. 
De drie ton aan goud die Ceylon nodig had, heeft het ontvangen. Er zijn vandaar slechts 300 balen kaneel voor Azië gevraagd, terwijl het overige naar Nederland gezonden moet worden. » 
De Amerongen heeft vanuit Surat voor ƒ 57. 443 aan textiel etc. aangevoerd, de Amstelveen voor ƒ 252, 201 en de Amelisweert voor ƒ 179. 984. Directeur Louis Taillefert is op verzoek van zijn post ontheven en werd lid van de Hoge Regering. Om de kosten te drukken is het personeel verminderd. Secunde Jan Drabbe is aangesteld met de titel gezaghebber. Gamron De Rhoon bracht van Gamron voor ƒ 111. 689 mee en met de sluiting van dit kantoor de Nieuw Nieuwerkerk voor ƒ 5350. Kharg In juni 1759 kreeg Kharg een gesorteerde lading en nu gaat er een tweede schip heen. Aan goud, zilver etc. is vandaar per de Rhoon voor f 377. 463 en per Nieuw Nieuwerkerk voor ƒ 208. 671 ontvangen. Resident Tido Frederik van Kniphausen is op verzoek ontslagen en als opvolger is secunde Jan van der Hulst benoemd. Het reglement van bezuiniging voor dit kantoor is opgesteld; enige exemplaren worden aan Heren XVII toegezonden. 
Op voorstel van Nico laas Harting is de rijstprijs op Java en te Cheribon van 20 rsd het last op 15 gesteld, wat het gemiddelde tussen de vorige van 10 rsd en 20 rsd in 1755 is. In de bovenlanden heerst nog grote sterfte. 
In juli 1759 is van geld a deposito 8 ton af gelegd. Om het tekort aan personeel te tonen wordt een bericht van commandeur Koert Roze boom meegestuurd, dat verklaard dat voor de tien schepen die in juni 1759 naar Japan, Bengalen en Coromandel vertrokken, slechts 950 matrozen, meest jong en onervaren, beschikbaar waren. Voor 15 schepen en vaartuigen, toen achtergebleven op de rede, waren 404 man, meest jongens, beschikbaar. Er is dus alle reden om dringend om volk te vragen. Anders kunnen de schepen niet bemand en kunnen de forten niet behoorlijk bezet worden. Geruststellend is dat op de schepen voor Coromandel en Bengalen 1000, zowel Europese als inlandse, soldaten geplaatst zijn. Op 3 juli 1759 is een nieuw reglement op de bewaping van de schepen, zowel in Azië als naar Europa varende, vast gesteld. Het wordt ter goedkeuring aangeboden met verzoek het voor de uitkomende schepen te volgen, terwijl ieder uit Batavia vertrekkend schip een exemplaar meekrijgt. De papieren van de verongelukte particuliere sloep de Anna, waarover reeds gesproken is in de brief van eind december 1758, gaan mee voorzover niet reeds uit Bengalen toegezonden. Ze dienen om verhaal te halen van de lading op de Engelsen, die door weigering van loodsen de oorzaak van dit ongeluk waren. De retourvloot die in oktober zou uitvaren, bestaat uit 14 schepen, waaronder de Standvastigheid voor Rotterdam als voorzeiler met deze papieren, nog drie schepen in januari en tenslotte een naschip. Commandeur van de vloot is commandeur en opperequipagemeester Koert Rozeboom, die na tien jaar zware en lastige dienst, vervuld naar volkomen genoegen, geen ontslag op zijn dringend verzoek geweigerd kon worden. Het retour zal bestaan uit » 
Commandeur Rozeboom is, net als de commandeurs Dirk Wolter van Nimwegen en Jacobus Verleng, een verzoek om een premie van ƒ 4000 toegestaan. Commandeur Hendrik Booms verzoekt overkomst van zijn vrouw Agnita Adriana Gargon en van zijn dochter Geertruijda Jacomina Booms toe te staan, en negotieboekhouder Abraham Knipping verzoekt desnoods in de rang van koopman weer aan het werk te mogen gaan. Gevraagd wordt 52 ton aan goud en zilver in de verwachting dat daaraan voldaan wordt. » 
