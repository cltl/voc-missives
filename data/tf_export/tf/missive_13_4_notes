Deze brief is een vervolg op die van 31 december 1756. 
De besluiten genomen naar aanleiding van het rapport van commissaris Johannes Andreas Paravicini over Bandjarmasin zijn te vinden in de geheime resoluties van 4 april , en de gewone van 5 april 1757. 
De behandeling van een rapport over Timor is te vinden in de resoluties van 29 maart en 5 april 1757. De verrichtingen van de commissaris en de gesloten tractaten zijn goedgekeurd, behalve wat aanstotelijk werd bevonden. De familie van de gewezen regent van Pulau Landu is staatsgevangene gebleven en de rest van de krijgsgevangenen en de wettig op Timor gekochten zijn tot slaven verklaard. » 
De Chinese retourschepen en de twee die nog van daar zullen komen, brachten ongetwijfeld nieuws. Het Engelse schip heeft te Limpho wollen manufacturen verkocht en voor een waarde van 11 ton zijde ingekocht. Het keerde samen met een Engels schip van Bombay, dat daar ook handel dreef terug door Straat Malakka. » 
Op Sumatras Westkust gaat de handel redelijk, maar de Engelsen houden Natal en Tapanuli bezet, waarover na de ontvangst van de jaarlijkse brieven vergaderd zal worden . 
Het gerucht gaat te Batavia dat de Engelsen weer meester van Calcutta zijn. Van de in 1756 gekochte opium is nog niets aangekomen, terwijl het kantoor zestigduizend florijnen in baar zilver vraagt. 
Vanuit Coromandel, waar de dienaren met volle toestemming van de vorst druk doende zijn het fortje bij Bimlipatam op te bouwen, zijn met de Wereld 387 pakken en kisten textiel ontvangen. De Fransen zijn te Ragiema Hindrawaran en in het noorden van Coromandel druk bezig de pachters zwaardere lasten op te leggen. De Mossel is 21 april 1757 naar Nagapattinam vertrokken met een ton goud voor Ceylon, één voor Coromandel en drie en een half ton zilver voor Bengalen. De Huigenwaard is van Arakan naar Pegu gevaren om de lading rijst aan te vullen en is met 717. 832 Ib op Ceylon aangekomen. » 
Kharg Uit de brief van 16 januari 1757 blijkt dat de Mariënbos, van Muscat naar Kharg gezonden wegens de toenemende handel daar, er geen goederen meer aantrof; het schip is te Batavia aangekomen. Er worden wolmonsters, die zes en vier stuivers het Ib kosten, meegezonden en er zal 10. 000 Ib als proef volgen. De inkoop van koffie uit Mokka voor 9j stuiver het Ib is, omdat ze te gewoon was, beëindigd. » 
Met de komst van Joan Gideon Loten bestaat de Hoge Regering nu uit de gouverneur-generaal, zes gewone en zes buitengewone leden. Over de gezondheidstoestand in Batavia valt niet te klagen. » 
Begin februari 1757 zijn twee schepen van 60 stukken in Straat Sunda verschenen. De ene was kennelijk een Frans schip, want het viel een Engels provisieschip aan dat daarop naar Batavia terugkeerde. Eén schip passeerde Straat Bangka, het andere moet Straat Sunda wel zijn uitgezeild. Een afgedreven Franse particuliere bark verscheen op de rede van Batavia. De directeur-generaal heeft 25 maart 1757 het derde, en laatste deel van zijn memorie van bezuiniging ingediend, waarover te zijner tijd vergaderd zal worden. De resident van Cheribon, Seneca Ingerssen, verzocht en verkreeg verlossing naar Nederland; waterfiscaal Pieter Cornelis Hasselaar volgt hem op en hij wordt weer door opperkoopman Maurits Theodorus Hilgers opgevolgd. De Hoge Regering vraagt dringend veel personeel te zenden. Mede door het extra bemannen van retourschepen tegen de Algerijnen, is er een groot tekort. Slechts twee schepen bewaken de rede van Batavia ieder met maar 21 opper- en onderofficieren, 31 gewone zeevarenden, 2 sergeants, 2 korporaals, 40 gewone Europese en 23 oosterse militairen en dan liggen er nog schepen met 12 en 13 man. » 
Er is tekort aan bier voor de oosterse plaatsen en zelfs voor de hospitalen, en aan zoete Spaanse wijn, zelfs voor het heilige avondmaal, die wel 36 stuivers de fles kost. Omdat de kamer Zeeland maar weinig achter staat, is het nu vertrekkende schip aan de 
kamer Amsterdam toegedeeld, waardoor Zeeland ongeveer ƒ 30. 000 achter komt te staan. Het hele retour bedraagt ƒ 2. 673. 020, het bedrag aan assignaties is f 138. 637. Bovendien wordt aangedrongen op totale voldoening van de eis aan geld, omdat Bengalen alleen al zestig ton behoeft en daar aan rentes enige tonnen goud per jaar betaald worden, wat niet langer te dulden is. Het is beter de inkoop van textiel te beperken, dan zo door te gaan. De radicale beschrijving van Bengalen van 22 april 1757 door het gewone lid van de raad Pieter van de Velde wordt in kopie meegezonden; in oktober zal het resultaat van de behandeling volgen. Provisioneel assistent Dirk van Beek vraagt transport naar Batavia voor zijn vrouw Casparina Waterham, wonende te Amsterdam, wegens zijn eenvoudige staat zonder betaling van het gewone kostgeld. De lading van het schip dat deze brief brengt, bestaat uit peper, salpeter, hout en wat gember totaal t. w. v. ƒ 126. 534. Aan assignaties o. a. ƒ 90. 941 drie assignaties door gouverneur-generaal Jacob Mossel aan Jan Koning te Enkhuizen. Totaal aan assignaties ƒ 138. 637. » 
