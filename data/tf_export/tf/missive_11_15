XV. GUSTAAF WILLEM VAN IMHOFF, NICOLAAS CRUL, DANIËL NOLTHENIUS, MAURITS VAN AERDEN, JOHANNES MATTHEUS CLUYSENAAR, DANIËL OVERBEEK, JACOB VAN DEN BOSCH, GIJSBERTUS SCHUYLENBURG, JACOB MOSSEL en AREND VAN BROYEL, BATAVIA 15 maart 1746. Kol. Arch. 2530, VOC 2638, fol. 1308-1404. De Kleverskerke, voor de kamer Amsterdam , sluit de bezending van 1 745 af. Van Imhoff was weer ziek geworden, doch is inmiddels weer zover hersteld dat hij voor een deel zelf concipiëren kan. Om zijn taak te verlichten heeft hij de Hoge Regering mr. Nicolaas Jongsma, tweede commissaris van de commissie voor Malakka, voorgedragen als provisionele tweede secretaris van de Hoge Regering. Dit ambt is ruim twee jaar vervuld door Petrus Albertus van der Parra die nu tot eerste secretaris is bevorderd Van der Parra verving Gerardus Cluysenaar die ook in de Malakse commissie zat en nu van het secretariaat ontslagen is, niet zonder protest van de gouverneur-generaal wiens werk door de vele nieuwe 'arrangementen' sterk is uitgedijd. Nicolaas Jongsma is op 1 februari beëdigd. In de Raad van Justitie zijn boekhouder-generaal Evert Christoffel Lanius en opperkoopman Jan Cornelis Duquesne opgenomen. Zij waren dit al in de zaak Adriaan Valckenier. Batavia wacht nog op antwoord van de Raad van Justitie in verband met de \ generale doleantie aan U Ed. Hoogachtb. gedaan. Men hoopt dat Heren XVII geen acht zullen slaan op het bezwaarschrift dat vrij onverdedigbaar lijkt. Bij resolutie van 1 februari 1 746 heeft Batavia een einde gemaakt aan het geschil over insolvente boedels. Men heeft de Raad van Justitie voorgeschreven hoe te handelen om dergelijke zaken af te doen. Er worden reeds enkele brieven met dergelijke kwesties aan de betreffende kamers gestuurd ter behandeling. Antwoord van Heren XVII is hoognodig om niet geheel ongefundeerde klachten van crediteuren in Azië weg te nemen die tot nu toe meer benadeeld waren dan die in Nederland. Overgezonden worden een brief van de Raad van Justitie over de zaak Adriaan Valckenier en een verzoek van mr. Jacob Pompe van Meerdervoort om bevestigd te worden in zijn ambt van waterfiscaal. Maurits van Aerden blijft voorzitter van het College van Schepenen. Burger Abraham van Reynoy volgt de overleden Van Hoogstede op als lid van het college. De reparaties aan het stadhuis mogen worden aanbesteed omdat de Compagnie ze door het gebrek aan ambachtslieden niet zelf kan doen. Ds. Henricus Dreyer mag naar Nederland terugkeren. Ds. Gerrit Piekenbroek heeft de sacramenten bediend in Bantam. Volgens de kerkeraad hebben de predikanten Wilhelmus Abbenbroek en Schieber hun proefprediking in het Maleis naar genoegen volbracht. Zij zijn naar Batavia beroepen, mits zij hun preekbeurten op Onrust zouden blijven doen. Zij zijn van dit laatste ontheven door de komst van de predikanten Grise en Johan Casper Witchenhojf uit Nederland. Witchenhoff is naar Ternate beroepen ter vervanging van Johannes Cajetanus Taddeus Fernand die naar Banda gaat. Henricus Sanders Seijlsma gaat van Banda naar Amboina. Alleen Grise blijft over buiten beroep voor Onrust en voor alle buitengewone voorvallen. Botteliersmaat Hermanus van Tholl is na een examen aangesteld als proponent. Hij neemt de zesde preekbeurt in het Nederduits waar, » 
dewelke de ordinaire vijff leeraers in die gemeente door den dienst in de hospitaelskerk is opgelegt. 
De preekbeurten in de drie kerken te Batavia zijn geregeld. Grise moet een inlandse taal gaan leren en de leraren van de Nederduitse gemeente vervangen. De kerkeraad heeft een vreemd antwoord gegeven op de vraag of de Maleise boeken t. w. v. f 66. 249 die in de 
pakhuizen liggen , gebruikt kunnen worden. Batavia stelt voor de boeken gratis uit te delen aan de Maleise gemeenteleden in Batavia en de Oosterkwartieren. Er zullen dan vast meer liefhebbers zijn dan wanneer er voor betaald moet worden. Een partij boeken t. w. v. f 636 is door de witte mieren vernietigd Na instemming van Heren XVII met het deel van de ‘ consideratie ’ van Van Imhoff over de godsdienst (hoofdstuk 2 § 13) en op het voorstel van Van Imhoff tijdens de zitting van 25 juni 1 745 heeft Batavia besloten een seminarium op te richten,) 
teneynde de jeugt in hetselve buyten de Latijnse, Griekse en Hebreeuwse ta- le ook in de godgeleerdheit onderweesen te werden in de Nederduytsche, Maleydse en Portugeese tale, onder het opsigt en sorge van den predikant in de Portugeese gemeente Johan Mauritius Mohr, die wij niet alleen tot rector van hetselve met sodanige doceurs als onse resolutie van den 24e december 1745 aantoond, aangesteld, en ook teffens tot curatoren verkoren hebben den heer raed extraordinair Crul, met het ordinair lid in den Raed van Justitie deses casteels Reverhorst, den bailliuw Van Suchtelen en den praeses van den kerkenraad, maer ook heeft men tot dat seminarium g’employeert seker huys met nog eenige daernevens staende woningen, dat men volgens besluyt van den 1 le en 25e junij jongstleden voor circa 8000 rds. heeft ingekogt, even buyten deser steede alwaer het werk der onderwijsing nadat het gemelde seminarium ingevolge onse resolutie van den 22e en 29e october den eersten november daaraan plegtelijk was ingewijd, bereets voortgang genomen heeft. 
Een gedrukt exemplaar van de regels en overzicht van de ‘huysselijke bestellingen ’ worden overgezonden. Totdat er een fonds is gevonden zijn de kosten van het seminarium voor rekening van de Compagnie. Jongelingen van allerlei slag mogen er toegelaten worden en mogen arbeiden 'een ider in de tale waerin hij geboren is’. Besloten is de middelen van de kerken niet meer op twee aparte rekeningen maar op één te zetten omdat de een toch moest aanvullen wat de ander aan tekort had. Wat de kerken meer ontvangen hadden dan uitgegeven is in de kas van de Compagnie gestort om de schuld van de Hollandse kerk aan de Compagnie te verminderen. Op 31 december 1 744 is 2000 rsd gestort, op 26 januari is besloten 3000 rsd te storten. De schuld van f 108. 000 is daardoor teruggebracht tot f 71. 450. Om de schuld verder te verminderen heeft men, afgezien van de in de missive van 31 december 1 744 genoemde vaste zitplaatsen voor vrouwen, 32 zitplaatsen in de Nederduitse kerk gemaakt voor burgers die jaarlijks vier ducaton per zitplaats moeten betalen. Het tekort van de diakonie per 31 december 1 744 is toegenomen met 832 rsd. Batavia heeft enkele orders gegeven ‘ ter suyniger destributie der armemiddelen’. Besloten is » 
dat men ter tegemoetkoming van de lasten deser diaconije van alle verkogt werdende goederen bij vendutie te deser stede deselve toegelegt heeft één permille, en ook van haer tegen de gewone rente op intrest g’accepteerd een somma van thienduysent in stede van de ten dien eynde aangebodene agtduysent rds. 
Batavia heeft na ontvangst van de afgesloten rekening van de weeskamer van 1 744/45 15. 999 rsd, waermede de reekening van interest te voren is gebleven, in de Compagnieskas gestort. Op het verzoek van de weesmeesters om het besluit van 1 7 mei 1 740, waarbij bepaald was dat ze geen geld mochten steken in onroerende goederen buiten Batavia, terug te draaien, heeft de Hoge Regering besloten hen onder bepaalde voorwaarden de vrije hand te geven. De weesmeesters moeten het onder hen berustende kapitaal van hun in 1735 mondig geworden pupil Willem ChristiaanJonk voor hem bij particulieren uitzetten. Hij moet hiervoor de gebruikelijke rente ontvangen vanaf het moment dat hij het college heeft aangesproken over het renteloos liggen van het kapitaal. Het kapitaal van de wees- 
meesters , in deposito aan de Compagnie gegeven, bedroeg op 31 augustus 1 745 1. 146. 491 rsd of ƒ 2. 751. 578. Het kapitaal van heemraden bedroeg op 31 augustus 1 744 41. 725 rsd, d. w. z, een toeneming van 6364 rsd Gekocht voorde Compagnie zijn de nog niet herbouwde erven die voor de brug van de waterplaats liggen en de batterij en de kruitmolen zeer belemmeren, voor de prijs van 2261 rsd. Het aantal suikermolens is vastgesteld op maximaal 70. Dit aantal is er al. Ze leveren voldoende suiker voor Nederland, de particuliere handel in Azië en de consumptie. Een deel van de Kampong Baru wordt onder zekere voorwaarden aan Van Imhoff afgestaan. Batavia heeft de opmerkingen van de buitenkantoren, uitgezonderd Surat en Perzië, over de burgervaart en -handel verwerkt. Het gaat zo goed met de vrije vaart dat de concurrenten jaloers worden. De Engelsen en Fransen in Bengalen hebben hun onderdanen verboden andere Europeanen te dienen, voor anderen te varen of zich te verbinden aan hun belangen. Batavia laat ze voorlopig begaan omdat men ervan overtuigd is dat zij ons veel meer als wij haar nodig hebben. Een aantal kooplieden heeft in 1 745 een octrooi voor de handel in opium ontvangen voor tien jaar omdat het onmogelijk is de prijs van opium in Batavia zo hoog te houden als bij de verkoop door de Compagnie in juni 1 743 en maart 1 744, en het onmogelijk is een grote hoeveelheid opium te verkopen zonder dat smokkelaars aangetrokken worden door de hoge prijs. Smokkelaars wagen er zelfs hun leven voor en de inlanders helpen een smokkelaar graag als hij de opium 100 rsd per kist goedkoper levert. Na de komst van de Nieuwvliet uit Bengalen met slechts 750 kisten opium heeft de Sociëteit de opium moeten verkopen voor 550 rsd per kist, d. w. z. 100 rsd lager dan bij de verkoop door de Compagnie. De prijs zal nog verder dalen als men aanneemt 1 00 kisten opium per maand te kunnen afzetten. Bij een lagere prijs zal de consumptie stijgen en zal smokkelaars de pas worden afgesneden omdat ze bij minder winst minder snel hun leven zullen wagen, opium van mindere kwaliteit dan de Compagnie leveren en met zo n lage prijs genoegen moeten nemen dat het niet meer loont. Hoewel het lijkt alsof de Compagnie de winst die de Sociëteit nu heeft zelf had kunnen krijgen, is dit volstrekt ondoenlijk en geeft de Sociëteit de Compagnie het meeste voordeel. Zelfs als de Sociëteit van de winst die zij maakt, elk half jaar 6 % kan uitkeren kan geen koopman daar tegenop. Het is een te riskante onderneming voor een winst van 12% per jaar. Er moet te veel geld in worden gestoken dat tegen hoge rente moet worden geleend, waardoor een Sociëteit toch gunstiger is voor de Compagnie. Het belang van de Sociëteit en van de Compagnie ligt in een grote afzet, zelfs tegen een lagere prijs. De prijs van de aandelen van de Sociëteit ligt nog niet vast. Ze doen reeds 15 tot 20% opgeld. Batavia verwacht dat dit wel tot 150% kan stijgen. Men heeft alle opium » 
die door de Straet Malacca soude willen inkomen nevens alle degeene die in dese zeën b’oosten de meridiaen van het Princeneyland mogte werden g’attrapeerd voor contrabanda in den eersten graed verklaerd, om sooveel beter nog meester van den handel in amphioen te blijven. 
Bij resolutie van 1 6 september 1 745 is de particuliere handel in textiel in de Oosterprovincies verboden, met enkele uitzonderingen voor uitsluitend 1 746, vermeld in de besluiten van 17 en 28 december 1 745 en 7 januari 1 746. In het voorjaar van 1 745 zijn negen jonken aangekomen uit Amoy, Ning-po en Kanton, in 1 746 negen uit Amoy, Ning-po en Tonkin. Uit Tonkin worden nog twee jonken verwacht. De vriendelijke behandeling en een tegemoetkoming in de slappe markt, nl. door de Chinezen de goederen die ze van de Compagnie kopen tegen een lagere prijs te verkopen dan anderen moeten betalen, hebben de Chinezen tot hun komst aangespoord. Men heeft ze nog buiten de verpachting gehouden. Wel hebben ze de gebruikelijke inkomende rechten voor deze vaart moeten betalen. Bij besluit van 6 juli 1 745 hebben 1098 Chinezen toestemming gekregen zich te vestigen ‘ in dese colonie Het is aan Van Imhoff te beslissen welke eigenaars van huizen en \ pedackenin Ba- 
tavia deze aan Chinezen mogen verhuren. Redelijk wat huizen staan leeg wat tot een verdere daling van de waarde van de vaste goederen kan leiden. Men geeft een aanvulling op de bij de brief van 31 december 1 745 gevoegde lijst van de sjahbandarij met de namen van de schepen die Batavia in 1 745 hebben aangedaan. De Engelse schepen Deptford, Preston, Medway, Dolphin, Wager, Porto Bello, Northampton en Hartwickzijn reeds in vorige missiven behandeld. De Engelse schepen Benjamin, Oxford, Augusta en Princess Mary hebben Batavia aangedaan, verversing ontvangen en zijn vervolgens weer vertrokken, uitgezonderd de Augusta die op weg was naar China, » 
dog mits het verloop van de mousson bij zijn arrivement, dat geweest is den 1 le september, aan dies naderhand overleden capitain Augustus Touwsend geaccordeert alhier te vertoeven tot in dit voorjaar. 
Batavia heeft commandeur Curtis Barnet enige scheepsbenodigdheden geleverd in ruil voor 34 kisten opium » 
die zij in de bij haar veroverde Manilhase prijs gevonden en alhier ter bewaring overgegeven hadden in ’s Compagnies pakhuysen en zulx pro rato het gewigt tegens den jongsten inkoopsprijs in Bengale voor 200 ropia’s zijnde naderhand aan de Amphioen Sociteyt met 60 percento advans overgelaten voor 200 rds. de kist teneynde daerdoor voor te komen dat deselve in geen andere handen mogten geraken. 
Men heeft de kapitein van de Hartwick 1000 pond buskruit geleverd. De kapiteins van de Winchelsea en de Porto Bello hebben hun ‘onbequaam’ buskruit in Batavia mogen laten vermalen, 200 Ib buskruit ontvangen en hun schepen op eigen kosten op Onrust mogen laten repareren. De Engelsen te Benkulen heeft men niet alleen op de hoogte gebracht van de resolutie van 1 6 september 1 745 over de opium met het verzoek geen passen meer te verlenen voor plaatsen waar alleen de Compagnie handel mag drijven omdat de Engelsen daar spijt van zouden krijgen, maar ook heeft Batavia verzocht » 
de aanhouding off herwaertsending van den gevlugten Madureesen regent Raden Djoerit bij zijne aenkomste aldaar, alzoo deselve na de gerugten derwaart zoude gevlugt zijn, dog waarvan ons totalsnog niets sekers is te voren gekomen, maar wel dat twee zijner soonen datheen zoude wesen vertrocken, gelijk dat staat aangetekent bij het schrijvens van den heer Verijsel de dato 21 jan. passato. 
De Engelse kapitein te Benkulen, Robert Somerville Gay, heeft men toegestaan een wissel van 3000 Spaanse realen op Padang te trekken. Drie Portugese of Macaose schepen hebben Batavia aangedaan: de Nosso Senhor Dom Padre, Nossa Senhora de Piedade en de Nossa Senhora de Dia Consecrante. Bernardus Macaffry en Gregorius Thousselier zijn bij hun komst in Batavia gearresteerd om zich te legitimeren en te verantwoorden voor het veroveren van een moors schip in de Ganges waarover het bestuur van Bengalen in de brief van 25 november 1 744 heeft gerapporteerd. De door beide heren gegeven verantwoording bevredigde Batavia niet. De zaak is vervolgens in handen gelegd van advocaat-fiscaal mr. Cornelis Rooseboom, waarna ' deese swervers uyt haar militair arrest binnen dit casteel overgebragt zijn in s Compagnies boeyen. Eén sluis in Batavia is voltooid. De tweede of benedensluis achter de artillerie in de Grote Rivier is bijna gereed. De schepenen hebben voorstellen gedaan over de resolutie van de Hoge Regering van 2 februari 1 745. Het uitmodderen van de stadsgrachten is aanbesteed voor 19. 000 rsd. Met het werk is reeds begonnen. Batavia heeft besloten » 
om door de bewoonders en verhuurders der huysen, pedacken en stallen in de stad alhier vooreerst en totdat men sien zal hoe groot het verschot wesen sal dat d’ Compagnie in allen deesen komt te doen tot het dragen der ongelden die tot het schoonmaken en -houden van de stad en d’ gragten in deselve zullen moeten werden gedaen, eenmael des jaars te doen opleggen, in stede van de duslange gedane collecties van halve off quart maanden huyshuur, vier rds. voor ider roede breete harer woningen en stallen, en daarmede te beginnen met het voorgaande jaar 1745, dat ook ten effecte is gestelt en is van dese heffinge ingekomen een somma van rds. 1 2. 000 ruym na de meting die daarvan gedaan is door scheepenen. 
Batavia hoopt op een grote aanvoer van ambachtslieden om al het werk in snel tempo te voltooien. Eind februari 1 746 bedroeg het aantal ambachtslieden in het ambachtskwartier slechts 162. De sterfte onder het personeel in Batavia is hoog. Tussen 1 januari 1 745 en uit. februari 1 746 zijn in het ziekenhuis 235 ambachtslieden, 495 zeevarenden en 1113 militairen gestorven, totaal 1843 man, d. w. z ruim 130 man per maand. » 
Als men eens daar tegenover stelt dat in dien tijd uyt Nederland alhier aangekomen zijn een nomber van 4782 koppen en daarvan 1549 militairen, 2977 zeevarende en 1 5 6 ambagtsgesellen, mitsgaders daarvan weder detraheert een getal van 1776 zeevarende, 78 ambagtsgesellen en 152 militairen, offwel 2006 te samen, dewelke sedert maert 1745 tot januarij 1746 met 20 scheepen zijn gerepatrieerd, soo direct als over Ceylon, Bengale en China, zoo blijkt dat wij tot recruteering der guarnisoenen, supplement dergener die buyten Batavia en op de scheepen in het land varende komen te sterven mitsgaders tot remplacement van zooveele als alhier tot den dienst der schrijffcomptoiren, de chirurgie, allerley ambagten en diverse andere diensten overgaan en vrij worden maar met 933 man versterkt zijn, daarmede men in verre na niet kan toerijken. 
De som van uit Nederland ontvangen personeel is niet juist. 2977 plus 1549 plus 156 is niet 4782 maar 4682. 
Toegevoegd wordt » 
dat zoowel op de werf als ten eylande Onrust en De Kuyper dewelke voor desen buyten alle andere winkelen alleen 450 timmerlieden hadden, niet meer dan een ongemeen kleen getal van 286 ambagtsgesellen in ’t geheel en daeronder misschien een derde quade en onbequaeme gevonden werden, en ook niet meerder op die plaetsen tot ’s lands diensten dan 134 mattrosen off liever gezegt meest jongens, en op 12 scheepen dewelke alhier gevonden werden ook niet meerder tot bemanningh dan 324 dier zeevarende buyten de moren gevonden werden. 
Het overzicht van de in- en verkoop in 1 744/45 laat zien » 
dat buyten 8133 pikols coffij uyt de Jacatrase bovenlanden voor [rds.] 48. 798 mitsgaders 4. 265. 370 lb. poeder- en candijzuyker voor rds. 88. 6781 de uytgaeff tot den overigen inkoop bedraegt rds. 34. 0 17f, off te samen een montant van rds. 171. 493^, mitsgaders dat daarentegen de verkogte nagulen, peper, goud, gemunt en ongemunt, thin, salpeter, en diverse manufacturen, spiegels, bensuin, barnsteen en camphur baros hebben affgeworpen rds. 283. 8 17f, waarvan op een inkoopsbedragen van ƒ460. 374, 16 van laestgemelde parthijen door den anderen geslagen nog geprofiteert is een somma van ƒ220. 787 off 47| percento, gelijk dat bij de ordinaire bijlagen der rendementen is aengeweesen, en zoomede dat de vaderlandse manufacturen in het boekjaer 1744/5 door den anderen hebben gegeven 46j ruym percento op een capitaeltje van ƒ 26. 4 1 1 , 1 7, 8, mitsgaders de lij waten van hetgeene alhier heeft kunnen wer- den omgeset uyt onsen voorraed 10fê schaars percento off ƒ 1500, 7 op een inkoopsbedragen van ƒ14. 761 , 9,-, dog op een somma van ƒ5841, 16 aan beschadigde goederen is een verlies gevallen van 10n percento ruym of ƒ625, 14,-. 
De verkoop heeft de inkoop overtroffen met 112. 323 rsd. Het is belangrijk dat de handel onder de bewoners van Batavia toeneemt omdat hieruit het geld waarmee de verkoop van de Compagnie moet worden betaald , gehaald moet worden. Het gebrek aan contanten neemt anders steeds verder toe wat tot stilstand in de handel door de Compagnie en door particulieren zal leiden. De inkomsten van de Compagnie in Batavia bedroegen in 1 744/45 384. 894 rsd , d. w. z, 35. 813 meer dan in 1 743/44. De verpachting op 3 1 december 1745 heeft 30. 145 rsd opgeleverd , d. w. z, 40 rsd per maand meer dan het vorige jaar. De pacht van de in- en uitgaande rechten heeft 970 rsd meer gehaald. De diverse pachten staan in onderstaande tabel vermeld » 
Bij de verpagting onder uit. december in anno 1744 anno 1745 meer minder rds. rds. rds. rds. De boom 9. 810 10. 780 970 Den handel naar d’ scheepen 640 685 45 De groentekramen en winkeliers 4. 500 4. 110 390 Het hoofdgeld der Chineesen 1. 745 2. 010 265 Het slagten van ’t vee 910 810 100 De vismarkt 1. 705 1. 655 50 De hanevegterijen 220 225 5 De topbanen 2. 970 2. 810 160 De inkomende en uytgaende reyst De herbergen binnen en buyten 3. 530 3. 225 305 d’ stad 640 550 90 De rijstbazaar 180 130 50 D’ koornmolen 760 535 225 Het kerven van d’ Chineese tabak 750 790 40 D’ waxkaersen 180 170 10 D’ inkomende en uytgaende zuyker 615 710 95 D’ waag 650 650 D’ pho en thopo 300 300 Bedragende te samen En het mindere van ’t meerdere aff-30. 105 30. 145 1. 420 1. 380 getrocken 30. 105 1. 380 Voor d’ bevoordeelinge van dit jaar maandelijx 40 40 
Den staat der maatschappije ten desen comptoire die onder uit. aug. 1745 weder te voren geraakt is een fraaye somma van ƒ1. 1 02. 267, 1 9, 9, naardien men bij den han- 
3. 077. 466, 19, 11 923. 746, 19, - 15. 683. 9. 8 
4. 016. 897, 
2. 914. 629. 
8, 3 
8. 10 
del geprofiteerd heeft een somma van De inkomsten hebben in dat gesloten boekjaer behaelt en eenige andere te voren staende posten Dat te samen voor d’ winsten en inkomsten uytmaekt De lasten daerentegen maer belopende Soo blijkt als voorsegt dat in voorsz. tijd Batavia te voren is geraekt de meermelde ’tgeene met het voorgaande boekjaar 1743/44 wanneer men boven de lasten overbehouden heeft ƒ779. 056, 14, 1 1 nog een verschil ten goeden geeft van ruym drie thonnenoff ƒ323. 21 1, 4, 14. 
ƒ 1. 102. 267, 19, 9 
Op 28 januari 1 746 heeft men de rekening van Azië over 1 743/44 afgesloten. Niet langer werd gewacht op de boeken uitSurat en Perziëover 1 742/43 en 1 743/44, noch op de boeken uit Ternate, Semarang en Timor. Het boekjaar 1 743/44 geeft een winst te zien van ƒ 74. 547. Dit is sinds 1689, toen de winst ƒ 937. 361 bedroeg, niet meer voorgekomen. Het kapitaal van de Compagnie is door het sturen van meer retourgoederen dan het ontvangen hebben van goederen uit Nederland gedaald metf 247. 566 totf 40. 656. 908. Batavia heeft 300 pikol wierook voor 9 rsd per pikol ingekocht en verstuurd met de Leiden, Brouwer, Huis te Persijn en Nieuwland naar Nederland omdat men daarmee volgens de laatste prijscourant een aardige winst kon boeken. Men heeft 367 pikol benzoë tweede soort weer overgenomen van de oud-burgerschepen Jan Hendrik du Caylar » 
en zulx niet alleen voor de bij hem van d’ Compagnie ingekogte prijsen van drieëndertig en driequart rds. het pikol, maar ook dat hij voor de maatschappij soude moeten assureren een advance van veertig percento en dat hij van het meerdere daarop behaald werdende niets sal vermogen te pretendeeren en hiertoe zijn wij overgegaan, ter saké daarbij niets te resiqueeren was dan het hazard van de zee en dat deese advancen op zodanige wharen in een tijd dat men niet te ruym van retouren voorsien was, ons niet verwerpelijk zijn te voren gekomen. 
Besloten is » 
een parthij plat- en ander lood mitsgaders vier stucken fluweel en omdat om het een en ander verlegentheyd was van particuliere in te kopen en ook vroegtijdig op te doen 3 a 4000 canassers poederzuyker, soo voor den Japansen handel als die van de west van India, gelijk ook op den 4e may d’ anno passato verstaan is de eenhondertsesenvijftig packen lijwaten van Bengale en Cormandel alhier pro patria aangebragt voor den handel op Sumatra’s Westcust en de oostersche gouvernementen aan te houden. 
Eén van de twee door Heren XVII met de Eendracht voor China verstuurde kisten barnsteen is in Batavia verkocht met 280% winst. De prijs van kruidnagels is verhoogd tot 1 00 stuiver zwaar geld /per Ibj. De prijs van arak is verlaagd van 40 naar 35 [rsd per legger], van eerste kwaliteit suiker van 5 naar 412 rsd per pikol. Rijst zal voortaan bij het gewicht en niet bij de maat ontvangen en afgescheept worden. Men heeft » 
met de bereeds vertrockene retourscheepen na Nederland laten teruggaan 21. 000 lb. spijkers van 12, 13 en 14 duym en 25. 000 lb. roeyijsers die sedert den jare 1730 tot 1734 uyt Nederland gepetitioneerd en alhier buyten employ gevonden zijn met nog 2500 lb. ten eenmael verroeste spijkers en 1 2 pees dommekragten waarvan het hout door de witte mieren was beschadigt geworden, de twee eerste onder eene behoorlijke aanreekening en het overige buyten deselve. 
De ondervinding heeft geleerd dat » 
de affpacking van manufacturen in kassen met lood bekleed niet goed is maar veeltijds door de vogtigheid van het lood de goederen ’tzij gevlekt offwel in ’t geheel bedurven raken, gelijk nog jongst, om van geen andere gevallen gewag te maken, aan de hoeden met ’t schip Rijgersdaal van Zeeland ontfangen ontdekt is geworden, en daarom U Ed. Hoogagtb. te versoeken dat de affpacking van manufacturen voortaan na de wijse der Engelschen mag geschieden in een ordinaire welbesorgde embalagie van packen behoorlijk geperst, wat de lakenen en andere persbaere goederen aanbelangt, want dat doed veel tot dies conservatie, dog fluweelen en andere die niet geperst kunnen werden in goede, droge, ongelode, dog wel geharpuysde kassen om voor de vogtigheit van buyten gepreserveert te werden. 
Batavia verwijst naar de genomen besluiten over de uitgeleverde ladingen van de schepen , de goedgekeurde consumptierekening en premies voor snelle reizen met de in sommige gevallen daarbij geheven belasting en over de verleende afschrijvingen. Diverse geschenken van inlandse vorsten aan de gouverneur-generaal zijn ontvangen en getaxeerd. Hij heeft een deel van de geschenken gehouden en daarvoor het getaxeerde geldbedrag in de Compagnieskas gestort. De rest is naar Nederland gestuurd, b. v. twee gouden gespen, elk bezet met 20 diamanten. De eisen van de buitenkantoren zijn slechts gedeeltelijk voldaan. Hoewel men drie schepen naar Japan heeft kunnen sturen, bedroeg hun lading slechts ƒ 419. 739. Uit Bengalen heeft men ƒ 186. 844 aan koopwaar ontvangen. Men heeft » 
Bengalen maer drie scheepen om terug te keeren kunnen toedeelen, waarvan het derde of ’t Hoff van Delft nog geprojecteert is geweest tot een retourbodem voor Enkhuysen in cas den insaem van retouren sulx wilde permitteeren dat niet geschiet, maer het tweede schip Ruyven na hetgeene onder de materie van Bengalen vermeld staet te werden, verongelukt is en door deese fataliteit heeft men buyten Nieuwvliet, hier bereeds vandaer aengekomen zijnde, nog maer ’t Hof van Delft te wagten en een gelijk getal van drie scheepen hebben wij na Souratte affgesonden omdat hetselve voorleden jaar geen één schip gekregen hadde, tot groot nadeel van d’ Compagnie en dat comptoir dus te redden uyt de verlegentheyd om contanten waarin hetselve door den insaam van retouren gebragt was, dog Mallabaar heeft evenals Cormandel niet meer dan een kunnen bekomen en Malacca is met het jagt d’ Lijdsaamheit, dat van Ceylon is overgekomen, alleenlijk gerieft waerdoor een van d’ Bengaelse noordscheepen tot merkelijke veragtering van desselvs reyse heeft moeten gebruykt werden om de goederen voor dat gouvernement derwaerts te bestellen, en dit is al hetgeene dat men, buyten Teckop en ’t Huys te Spijk voor Padang, Papenburg voor Siam en ’t Huys te Foreest voor China tot het terugbrengen der supercarga’s, heeft kunnen uytvinden om de nodige besendingen te doen om de west en noord, zijnde van de oostersche gouvernementen in desen jare Banda, Amboina en Macasser ider met twee en Ternaten met een schip en een jagt g’adsisteert. 
Er is groot gebrek aan Europese goederen. Het ontbreken van Europese koopwaar op de buitenkantoren betekent winstderving en het niet kunnen sturen van Aziatische produkten naar Batavia. Zo heeft men de Oosterprovincies van de gevraagde 1602 pakken textiel er slechts 875 kunnen sturen en Sumatras Westkust van de gevraagde 1320 slechts 2 79. 
Men is gedwongen geweest enige produkten in Batavia zelf in te kopen. Dit is niet mogelijk bij scheepsbenodigdheden, platlood , vlees, spek , boter, ; dranken en andere artikelen. Door het gebrek aan schepen , mensen en goederen zijn vrijwel alle schepen te laat vertrokken in 1 745, waardoor ze bloot zijn komen te staan aan stormen, met veel geluk nog konden vertrekken en zo laat op hun bestemming kwamen dat de handel in de war gebracht werd. De situatie is zo slecht dat het gedurende drie jaar sturen van 40 schepen met de nodige mensen en goederen niet genoeg is om de Compagnie in de vroegere staat te herstellen. Naast de reeds gevraagde 25 ton aan zilver vraagt Batavia 15 ton extra en enkele goederen voor de handel op Japan. Op de geringe geldeis voor 1 743, 1 744 en 1 745 ontbreekt 34 ton. De voorraad contanten ligt al maandenlang op ±30 ton. Bengalen alleen al heeft onlangs ruim 50 ton gevraagd. Het verzoek om kanonnen wordt herhaald. Men verzoekt Heren XVII voortaan niet alleen de artillerie van Batavia maar ook die op uitgaande schepen te voorzien van zodanig gevulde kardoezen als de bewindhebbers van de kamer Rotterdam met hun brief van 8 december 1 744 naar Batavia gestuurd hebben. Deze waren beter dan de kardoezen die men tot dan toe gebruikte, zoals te lezen is in de brief van kapitein Frederik Cunes, die na het overlijden van Marten Gouwaband is aangesteld als provisioneel hoofd van de artillerie. Kapitein Pierre Bellidor is uit dit corps ontslagen ‘ omdat daer niet seer te passé quam ’. Batavia verzoekt goede artilleristen te sturen die de artilleristen in Azië het vak kunnen leren. Naast de bouw van twee batterijen aan weerskanten van de Grote Rivier heeft men besloten het middelste deel van de zandplaat die voor de Grote Rivier ligt te laten ophogen om er een batterij met zwaar geschut van te maken bestemd om schepen die op de rede liggen te beschermen. Gewerkt is aan de reparatie van woon- en pakhuizen en de bouw van de wachten waarmee de zuidkant van het kasteelvoorplein van de stad wordt afgesloten. Aan één kant zijn de barakken zover gereed dat ze betrokken zijn door het volk en de hoofdwacht. De zuid- en de westvleugel van de artillerie vorderen langzaam door gebrek aan Europese en inlandse ambachtslieden. Om meer soldaten die uit Nederland in Batavia aankomen, gezond en in leven te houden heeft men besloten ze zoveel mogelijk naar Tandjungpura en Tangerang te sturen als reservetroepen omdat de lucht er gezonder is. Uitgevoerd is het besluit nog niet omdat de gearriveerde militairen steeds bij de twee in Batavia gelegerde bataljons moesten worden geplaatst ter vervanging van overleden militairen. Zodra de aanvoer het toelaat zal men ertoe overgaan. Kolonel Anthony de la Fontenelle volgt de overleden Jan Sayer op als hoofd van de militie. Jan Cornelis Convert is benoemd tot kolonel van de cavalerie met de bezoldiging van een kolonel van de infanterie omdat hij ook commandant is van het regiment dragonderslijfwacht en een compagnie onder zich heeft. Majoor Rudolph Munts is bevorderd tot luitenant-kolonel, Willem Hendrik Offenberg tot kapitein en Hendrik de Clerk tot kapitein-luitenant bij de dragonders. Het reglement van de Academie de Marine is uitgebreid. Baas-kaartenmaker Paulus Paulusz, is benoemd tot gouverneur. De kapitein van de Leiden, Jacob Verleng, volgt de overleden Hendrik Opmeer op als commandeur en eerste equipagemeester. Kapitein-luitenant en tweede equipagemeester Jan van Biesen wordt bevorderd tot kapitein-ter-zee. Drie cadetten zijn na examen gedaan te hebben aangesteld tot luitenant en op enkele schepen geplaatst om zich verder te bekwamen. De gage van kapitein-luitenants-ter-zee is verhoogd tot f 80 per maand. Als zij repatriëren mogen ze naast de bagage die een schipper is toegestaan nog een ‘ negen guldens kist’ gevuld met thee en porselein meenemen. Een overzicht van de Compagniesschepen in Azië is met de Voorzichtigheid en Nieuwland meegegeven. Het liet zien dat » 
alhier te lande gevonden wierde een schip van 150, thien scheepen van 145 
voeten en 35 van mindere charters, mitsgaders dat daervan thien op alle vaarwaters, twaalff in het goede saysoen buyten Japan in de bogt van Bengale etc., veertien om de Groote Oost en andere sagte vaarwaters en dat drie eenlijk op Java konde g’em- 
ployeerd en de overige seven binnenkorten afgelegt zoude moeten werden, gelijk dan van dese laeste ook bereets vier en van de even voorgaande twee stux zijn gesloopt en van de eerste classa Ruyven en de Verwagting gebleven zijn soodat het getal van 46 op 38 aanstonds is vermindert geraekt, en daarvan bevinden zig op het afgaan deses ter rheede alhier van d’ eerste classa d’ Herstelder en Rhijnhuysen, Hoffwegen, de Vrijheid en d’ Anna, van de tweede Nieuwstad, van de derde Horssen en Teckop, van de vierde ’t Huys ten Eult en d’ Lage Polder en van de vijfde classa Hillegonda en Adrichem en dus in ’t geheel twaalff scheepen. 
Men is van plan deze schepen en alle schepen die men nog verwacht in het voorjaar te laten vertrekken naar Japan, China, Coromandel, Bengalen en Perzië zonder te weten waar men de bemanning, de scheepsbenodigdheden en andere goederen vandaan haalt. Bij het passeren van de consumptierekening van de Zuiderburg en de Diemen heeft Batavia de inkoop van vers vlees tijdens het verblijf op de rede van Texel goedgekeurd. Men verzoekt Heren XVII, net als in andere landen gebruik is, de schepelingen tijdens het verblijf in Nederlandse havens vers voedsel te verstrekken. Dit brengt het aantal zieken omlaag en spaart schepelingen. » 
De chirurgijns der scheepen sijn gesamentlijk van gevoelen dat door ontstentenisse van verversing de scheepelingen bij het lang leggen, voornamentlijk van Zeeland daar de dagelijxe scheepskost naer het eenparige getuygenisse dat daarvan inkomt ook vrij slegt is, in de beginselen van de scheurbuyk reeds weg hebben eer zij in zee gaan en gevolgelijk niet te verwonderen is dat sulke lighamen dan moetende ondergaan eene soo capitale veranderinge van climaet ligtelijk instorten en sterven. 
Batavia presenteert de ideeën van Jacob Verleng c. s. over de \ scheepen van de nieuwe maeksels’. Men verzoekt in alle Compagniesschepen een lantaarn in de kruitkamer te maken net als op de oorlogsschepen en enkele koopvaardijschepen » 
om des te geruster te verwerken het gevaerlijk buskruyd, door welkers onbe- suysde behandeling tusschen den 1 9e en 20e aug. alhier ter rhede gesprongen is het over Ceylon na Nederland gedestineerde en reysvaerdig gelegen hebbende schip Vijvervreugt na het aangetekende ter resolutie van den 20e aug. waerdoor de Compagnie buyten het verlies van 57 manschappen nog een schade leyd van ƒ 1 13. 559 aan carga en het montant der onkostreekening buyten het schone schip. 
De luitenant en de konstabel van de Vijvervreugd, Michiel en Jacobus Uytermarkt, zijn onbevoegd verklaard en naar Nederland gestuurd. Ze zijn onverantwoord te werk gegaan bij het bergen van het buskruit waardoor waarschijnlijk het ongeluk heeft plaatsgevonden. Abraham Roos, commandeur van Jaffna, is ontheven van de hem in 1 743 opgelegde vergoeding van 1 5 kanonnen die hij aan de regent van Madurai had gegeven dog weder bemagtigt niets van belang behelsende' Men heeft voor 10. 000 rsd een huis gekocht voorde apotheek die gevestigd was in een vervallen woning bij het ziekenhuis. De opperchirurgijn van het armen- en weeshuis, Samuel Christiaen Kriel, en de praktizijn Jean Schot zijn aangesteld als stadsdokter. Het ongangbare gesnoeide payement is ingewisseld Daarvan is een bedrag van 16. 240 rsd in de kas van de Compagnie gestort door de secretaris van de schepenen. Batavia heeft het college opgedragen een instructie op te stellen » 
na den voet van den jare 1633 voor twee a drie makelaers die men alhier tot gemak der aenkomende en vertreckende negotianten niet ondienstig oordeelde en het reguleeren van haar salaris mitsgaders het voordragen van subjecten die daartoe kunnen werden aengestelt. 
Ter voorkoming van onregelmatigheden heeft Batavia de verstrekking van medicamenten aan de lijfwacht van de bataljons infanterie , artillerie enz, gereguleerd. Het verstrekken van rijst bij gebrek aan katjang aan de militie en zeevarenden is gewijzigd. Er is verzocht » 
door den burger Theodorus Scheerhagen dat eene driemaendige vermakin- ge successive alhier in cassa getelt voor desselvs soon Dirk Scheerhagen sonder dat de laeste egter die hadde kunnen ontfangen aen hem mogte werden voldaen, en bij die van den 1 le may sal U Ed. Hoogagtb. te voren komen dat men wel heeft doen cesseeren een gelijke vermakinge van den burger Paulus Wewaard ten behoeve van zijne huysvrouw Trijntje Hollius, nadien deselve volgens overgelegde attestatie zoude wesen overleden, dog ook verstaen daarvan kennisse te geven aan de camer waervoor hij uytgevaren is en selvs U Ed. Hoogagtb. aan dewelke wij ook ingevolge onse resolutie van den 1 le, 17ejunij en 13e aug. passato voordragen het versoek van den sergeant Jan Rijnhard Wessel, den baas der scheepstimmerlieden tot Cochim Warnar Florijnsz. en den ordinaire clercq Carel Willem Soderberg dat de driemaandige vermakingen, d’ eerste voor desselvs huysvrouw Gosina Groenevelt, de twede voor zijn stieffmoeder, dog abusivelijk als huysvrouw bekent staande Anna Vorking, en de laaste ten behoeve van zijn moeder Anna Maria Valk verleend, dog op de naem van seekere Jan Jansz. overgeschreven, mogte werden ingetrocken, nadien gemelde Anna Vorking en Anna Maria Valk overleden en ten opsigte van de laastgemelde Jan Jansz. ruym g’expireert is den gestelden tijd van drie maanden, bij welkers versoeken wij nog voegen de instantie van den tweden meesterknegt der scheepstimmerlieden ten eylande Onrust Arij Hendriksz. dat aan zijne tot Amsterdam woonagtig zijnde huysvrouw Catharina Smit en dogter Hendrina Hendriksz. na herwaert mag werden verleent transport. 
Pieter van de Velde, koopman en gecommitteerde tot en over de zaken van de inlander, is aangesteld tot opperkoopman. Jan Erdman Jordens volgt Pieter Cras op als eerste klerk van de generale secretarie. Jan Willem Hasebroek, geheimschrijver van Van Imhoff, is bevorderd tot koopman. Jan Frangois de Ravallet volgt Carel Hendrik Schoonheyd op als eerste visitateur der soldijen. Hendrik Hagadamius is benoemd tot eerste administrateur in de pakhuizen naast de Waterpoort van het kasteel. George Bose volgt Jacob Akersloot op als eerste confrontist der Bataviase administratieboeken. Akersloot heeft het te druk met zijn werk in het College van Schepenen. Bij resolutie van 13 augustus 1 745 heeft men een en ander besloten over de middelen van bestaan voor het personeel en over een douceur voor de zeevarenden, als wijziging op het reglement van 1 743. De wijzigingen zijn nog niet ingevoerd omdat enkele maatregelen pas onlangs door de directeur-generaal genomen zijn. De Kleverskerke krijgt één set papieren voor de kamer Amsterdam mee, » 
terwijl buyten de wedergade deses voor de kamer Zeeland het twede stel voor die kamer in ’t najaer staat af te gaen om niet te vervallen in dubbelde kosten en moeyte waarinne men soude geraken bij eenig ongeluk dat desen bodem mogte overkomen. 
De lading van de Kleverskerke bestaat uit: » 
Voor Amsterdam aan coffij, peper, camphur en cauris etc. /143. 087, 18, Voor Zeeland aan Japanse zijde rocken, zoya en atchiar/833, 10, Voor Delft aan Japanse zijde rocken en zoya/382, 6, Voor Rotterdam aan Japanse zijde rocken, zoya en atchiar/442, 6, Voor Hoorn aan Japanse zijde rocken, zoya en atchiar/442, 6, Voor Enkhuysen aan Japanse zijde rocken, zoya en atchiar Somma f 442. 6. /145. 630, 13, 
Welkers bedragen tot ƒ 145. 630, 13,- gevoegd bij het montant der carga’s van de negen van hier vertrockene retourscheepen item hetgeene door twee scheepen uyt China is weggesleept, en dat na calculatie door twee scheepen van Ceylon tot ƒ 470. 000,-,- en een gelijk getal van Bengale tot ƒ1. 350. 000,-,- zal wesen overgevoerd voor het retour van het najaar 1745 en voorjaer 1746 met sestien scheepen uytmaekt een goede somma van ƒ5. 398. 218, 17, 8. 
Overgezonden worden de resoluties van de Hoge Regering van 24 december 1 745 tot 25 februari 1 746, de generale boeken over 1 743/44 en de negotieboeken van Batavia over 1 744/45. Op tien wisselbrieven wordt ƒ 55. 608 overgemaakt, wat het totaal van dit retour brengt op ƒ 1. 265. 194. Overgemaakt wordt o. a. ƒ 13. 291 door de burgers Jan van den Hecke en Simon Joseph aan de gerepatrieerde burger mr. Anthony Westhoven en ƒ 21. 600 door advocaat-fiscaal Cornelis Rooseboom, baljuw Hendrik Jacob van Suchtelen en vicevoorzitter van het College van Schepenen Abraham van Dijk als gemachtigden van de gerepatrieerde waterfiscaal Jan Henrik van Panhuys aan Cornelis van Panhuys te Leiden. 
Amboina De Parel is op 24 december 1 745 met 200 kojang rijst van Java naar Amboina vertrokken, de Kasteel van Woerden via Banda en de hoeker Don Quichot rechtstreeks op 8 februari 1 746. Door gebrek aan scheepsruimte kon geen hout meegegeven worden. De waarde van de ladingen bedroeg ƒ 158. 096. De Don Quichot mag ingezet worden tegen de roofzuchtige Papua's die de bewoners van Amboina al vele jaren ‘geturbeerd ’ hebben » 
en sulx wel op de aanbieding door de Manipase hoofden in de jare 1 74 1 gedaan en door de ministers bij haer voorjarig schrijvens weder gerepeteerd, dog teffens ook onder conditie dat de ministers die expeditie faisabel oordeelen en voormelde hoofden alsnog daertoe mogten inclineeren. Banda 
De Vreeland en de Noordwolfsbergen zijn van Java daarheen vertrokken met 470 last rijst t. w. v. ƒ 38. 352. De Kasteel van Woerden is gestuurd met munitie, mondvoorraad en andere benodigdheden t. w. v. f 84. 820. Het bestuur moet onderzoeken of er ‘onbesuyst’ gedoken wordt op de parelriffen te Workai Als blijkt dat ook onrijpe pareloesters opgedoken worden moet het duiken een jaar lang verboden worden om te voorkomen dat de winst voor de Compagnie in één keer vernietigd wordt. 
Ternate De Catharina Magdalena is op 8 februari 1746 vertrokken met een lading t. w. v. ƒ 18. 863 , op 15 februari gevolgd door de Loverendaal met een lading t. w. v. f 185. 840, inclusief het bedrag aan geschenken voor de Molukse vorsten, nl. f 2073. Het bedrag aan geschenken was geleidelijk aan verlaagd van f 2000 naar f 700, maar is op 28 januari 1 746 weer op de oude voet gebracht. Het is verkeerd op de geschenken te bezuinigen omdat het de inlandse hoven van de Compagnie kan doen verwijderen. Aangezien Batavia slechts 71 vaten spek en 312 vaten vlees in voorraad had heeft men het bestuur van Ternate en Makassar gemachtigd vers vlees of contant geld, berekend naar de inkoopsprijs, te verstrekken. Ternate heeft men van de gevraagde 85 vaten 20 geleverd, Makassar van de gevraagde 80 eveneens 20. Aangeraden wordt deze vaten voor het garnizoen te gebruiken. Het ware te wensen » 
dat men buyten de eenhondert man die men zoo uyt het battaillon van den major Barnewal, van welkers vertrek met het schip Everswaart van Java na Macassar men nog geen berigt heeft erlangt, als uyt het oud Macassaers guarnisoen na Ternaten en de vijftig man die men tenauwernood uyt ons ongemeen swak guarnisoen na Banda heeft kunnen laten overgaan, nog eenige recruten konde affsenden na de drie laest in desen vermelde gouvernementen. 
De Ongehoorzaamheid is op 8 februari daarheen vertrokken met een lading t. w. v. f 58. 889. Het schip wordt ingezet als patrouilleschip tegen de smokkel op Bandjarmasin, waar tegenwoordig schepen uit alle windstreken aankomen. Men heeft zelfs geprobeerd een jonk uit Amoy in China rechtstreeks naar Makassar te sturen. Om dit tegen te gaan heeft Batavia » 
die vaart der jonken in China naar Macassar, Banjermassing off eenig ander plaets op Borneo om d’ oost off elders onder het gebied van d’ Compagnie, off om ’t met een woord te seggen b’oosten Banca gelegen, eensklaps en absoluut g’interdiceert op poene van confiscatie, met intentie om daeromtrent eens aanstaande jaer wat ernst te betonen, soo wij maar sooveel volk aan de hand krijgen om op die vaertuygen intijds te kunnen laten kruyssen en daarvan de nachoda’s van alle de jonken behoorlijk kennisse laten geven opdat zij geene ignorantie soude kunnen pretendeeren. Ti mor 
Mits de onvolbragte reyse van de brigantijn de Ongehoorsaemheid, in den aanvank van den jare 1 745 na dit comptoirtje affgesonden, in verlegentheyd geraekt zijnde om levensmiddelen en de bediendens tot bekoming van deselve een vaartuyg na Bima ten affhael van thien lasten rijst affgesonden hebbende, sonder dat hetselve tot op het affgaan harer schrijvens van den 20e may 1 745 nog was teruggekeert, heeft men sulx in die verwagting dat zij met dat ontset buyten gebrek sullen geraken wel g’approbeerd, met last daervan niet dan bij zodanige gelegentheden die wij sooveel menschelijke sorge toerijken kan sullen tragten voor te komen gebruyk te maken en na derwaerds buyten diverse goederen kostende met de schenkagie aan de Timorse groten ƒ 1 7. 388, 3, 8 nog met het op den 17e december 1745 datheen aangelegde schip Leyerdorp van Java laten overgaen een ruyme quantiteyt van 50 coyangs rijst, mitsgaders de bediendens gerecommandeerd de besorging bij het retour van dien kiel van een lading cadjang daar onse verlegentheyd na het aengetekende ter resolutie van den 4e februarij jongstleden soo groot om geweest is, dat wij in stede van 35 tot 50 eenhondert rds. voor het last hebben moeten betalen om daervan niet ten eenemael ontrieft te blijven. Palembang en Djambi 
DeldaAnna heeft van Djambi 23. 91 2 Ib peper en 1 00 taël goud t. w. v. f 8522 en van Palembang 100. 000 Ib tin aangebracht. 
SlAM 
Volgens bericht van commissiant Gerrit Fek is de Papenburg op 30 september 1 745 aangekomen. De koning en de phra-klang hebben het geschenk geaccepteerd. Fek schrijft niets over de mogelijkheden om handel te drijven of over de vermoedelijke datum van zijn vertrek waardoor Batavia niet weet wanneer de Papenburg vandaar vertrokken is. 
China Drie brieven ontvangen van de supercargas Johan Archer ; Warmold van Maneel en Adriaan van Reverhorst. De brief van 30 januari 1 746 hebben zij ook met de retourschepen Zuiderburg en Zaamslag meegestuurd. De handel is succesvol verlopen. De lading van de schepen bedroeg f 1. 1 65. 834. Japan Op 14 februari zijn de Vrijheid en Hofwegen vandaar teruggekeerd met het opperhoofd Jacob van der Waeyen en enkele lagere personeelsleden. Het late vertrek van de schepen is veroorzaakt » 
door de onwilligheid der Japanders tot de leverantie van meerder dan ne- genduysend kisten staeffkoper en den aendrang onser bediendens om hetselve g’augmenteert te krijgen tot thienduysent stux, waarinne deselve, alschoon de Japanders selfs omtrent het gemelde opperhoofd Van der Wayen geene corruptible middelen hebben gespaart om d’ onse van die pretensie te doen afsien, door standvastigheid en goede contenance ten laesten ook gereüsseerd en dus die quantiteyt tot ons overgebragt hebben, buyten nog enige hout- en lakwerken, porcelijnen, de gewone jaerlijxe provisie, 49. 1 52| lb. Satsumase camphur en 400 pickols swavel, alles te samen in gelde bedragende ƒ378. 902, 12,-. 
De goederen zijn tegen de prijzen van vorig jaar verkocht en hebben f 125. 519 ofwel 35% winst opgeleverd op een inkoopsprijs van f 288. 661. De lasten hebben de winsten overtroffen met f 15. 212. De lading was te klein om hoge winst op te leveren , terwijl de lasten bleven doorlopen. Als de koperleverantie enkele jaren achtereen serieus wordt aangepakt en het kantoor altijd van de gevraagde koopwaar wordt voorzien zal Japan ‘ merkelijk ten goede veranderen. 
Malakka Op 22 september 1 745 is het jacht Lijdzaamheid daar aangekomen en op 27 december 1 745 de Jonge Willem, die op 14 januari 1 746 naar Bengalen is vertrokken, een maand later dan het behoorde. De Jonge Willem was vrijwel geheel beladen met mondvoorraad en goederen voor Malakka en het lossen heeft lang geduurd. De Schonauwen, eveneens bestemd voor Bengalen, was op 16 februari 1 746 nog niet gearriveerd. Malakka heeft de Lijdzaamheid inmiddels naar Batavia teruggestuurd met goud, tin en andere produkten. Batavia weet niet welk schip het is » 
dat nevens een kits eerst onder een Engelsche en daerna onder een keyserlij- ke vlag aff en aan de rheede van Queda een van Malacca ten affhaal van rijst naer Queda vertrocken moors brigantijn gedwongen heeft zig te laten visiteeren en desselvs langboot affnemen voor de ingekogte somma van sestig Spaens, schoon hij van een goede passé voorsien was. 
Volgens Batavia is het » 
één van die troup die uyt Bengale zijn verhuyst en waarvan Macaffrij en Thousselier alhier thans in de boeyen geconfineert zijn. Sumatra’s Westkust 
De Francina Margaretha is op 31 januari 1 746 vandaar teruggekeerd met een brief van het bestuur van 8 januari. De Huis te Spijk is op 16 december 1 745 daar aangekomen. Het schip zal half februari gelost zijn. 
Bengalen Op 26 januari 1 746 is de Nieuwvliet vandaar in Batavia aangekomen met een lading t. w. v. f 767. 484, o. a. 354 pakken textiel, 740 kisten opium en zijde, ook voor Japan. De retourschepen Diemen en Huis ter Duine zijn vermoedelijk naar Nederland vertrokken. Bengalen kon hieraan helaas geen derde schip, bestemd voor Enkhuizen, toevoegen wegens gebrek aan retourgoederen. De Ruyven is in het ‘ nieuw verkoren’ vaarwater voor Hinseley aan de Ganges verongelukt. De schipper, stuurlieden en loods zijn door de Raad van Justitie vrijgesproken van schuld. Door het ongeluk kan Batavia nog slechts één schip, de Hof van Delft, uit Bengalen verwachten. Door het gebrek aan schepen is men niet in staat goederen van de buitenkantoren op te halen of ernaartoe te brengen. Het is gelukkig » 
dat het silver daarmede tot een montant van ƒ327. 508, 9,- van hier affge- sonden met nog 1 7 van de 25 balen canneel met alle de scheepelingen, excepto een Europees en een moors mattroos, geborgen, en dus maer van de lading agt balen canneel en 552 bossen cayer weggeraekt zijn. 
De Maratha’s zijn opnieuw Bengalen binnengevallen tot schade van de handel. Desondanks bedroegen de winsten in 1744/45 f 311. 589, dw. z . f 108. 558 meer dan in 1 743/44. De Huis te Marquette is door Bengalen teruggestuurd naar Ceylon met rijst, salpeter en andere gevraagde benodigdheden. 
Surat Op 20 januari 1746 is de Polanen daarheen vertrokken met een lading t. w. v. f 65. 448, bestaande uit 495. 284 Ib poedersuiker, 5135 Ib muskaatnoten, 1540 Ib foelie, 2000 Ib kaneel en enkele andere goederen. Met de verkoop ervan krijgt Surat het benodigde kapitaal om goederen voor Nederland en Azië in te kopen en om de retourgoederen vandaar op tijd te verkrijgen. Perzie De ’s Heer Arendskerke die al op 24 september 1 745 tePonnekail was aangekomen is nog niet in Batavia gearriveerd. Kaap de Goede Hoop Batavia had naast de Leeuwerik graag nog een schip gestuurd zowel om gevraagde goederen te brengen als om tarwe te halen waarvan Batavia uit. februari maar 26 last in voorraad had. Java’s Oostkust Na de vlucht van de gewezen regent en de installatie van Raden Tummenggung Suradiningrat keert de rust weer, volgens de brief van 21 januari 1 746 van Hugo Verijssel. De Engelsen in Benkulen hebben met de verdreven regent samengespannen en de Madurezen geleerd met een kanon om te gaan. Men zal de Engelsen hierover onderhouden. Bantam Men zal binnenkort een besluit nemen over het voorstel van de sultan over zijn opvolging. Dan kunnen de gezanten teruggestuurd worden. Cheribon en de Preanger Batavia verzoekt veel Europese kolonisten te sturen voor de landbouw in de bovenlanden. Batavia] De Kleverskerke en de Nieuwland zijn door gebrek aan tijd en scheepsbenodigdheden gemonteerd als vroeger. Alle andere uitgevaren schepen hebben extra kanonnen en munitie ontvangen. Als de vrees voor oorlog blijft is het noodzakelijk dat de uitkomende schepen ook extra gemonteerd worden omdat Batavia vrijwel niets meer in voorraad heeft. Men verzoekt) 
dat het nieuwe model van affuyten off rolpaarden, hetwelke wij veel beter als de oude oordeelen, ook geïntroduceerd mag werden, want zij eensdeels veel sterker als de oude zijn van maeksel, ten anderen ook doordien geen bodem hebben altoos suyver kunnen gehouden werden. 
Wij nemen ook de vrijheit U Ed. Hoogagtb. in consideratie te geven off niet bij de twee groote kameren altoos behoorden te werden aangebouwd scheepen van 150 en bij de vier klijne die van 136 voet, dewijl de eerste, uytgesondert eenige wijnige van de laaste gelijk Duynhoff en Spaenderwout die goede zijlders zijn, ongelijk beter bij de vellen gemanierder zijn als de andere en de Compagnie de klijnste soort alleen maer voor Bengale benodigt, daar integendeel de andere op alle andere vaarwaters kunnen gebruykt werden en desnoods scheepen van 50 stucken fourneren die vrij wat defensiev kunnen werden gemaekt, daer de andere integendeel alle die avantages zoo niet hebben soodat d’ Compagnie wel twee scheepen van 150 voet bouwen mag tegen één van 136, want de eerstgemelde vinden selfs bij de vreemde natiën eene generale approbatie. 
Bij de vellen gemanierder zijn, van het Latijnse velum, zeil. Een goed gemanierd schip is een schip waarop de stand en de hoeveelheid der zeilen goed geregeld en verdeeld is, en dat goed is toegeladen, zodat het zich gemakkelijk laat besturen, niet zwaar stampt, noch wreed slingert. 
Ter gelegentheyd dat alhier van vreemde natiën gewag gemaekt werd zullen wij nog met een woord zeggen van het esquader der Engelschen onder den commandeur Barnet dat hetselve sterk ses scheepen, twee van 60, één van 50, één van 40 en twee van 20 stucken, in den aanvang van mey van hier westwaerds vertrocken is, hebbende tot de maend september toe gekruyst b’oosten Ceylon langs Cormandel en voor de Ganges, mitsgaders drie off vier niet extra rijke en veel cavillatie subjecte prijsen gemaekt, dog op die tijd om der moussons wille vandaer hebbende moeten vertrecken heeft men ’tsedert van hetselve niets gehoord. 
Men kan er niets met zekerheid over zeggen » 
alschoon van Manilha deser dagen een expresse herwaerts affgesonden is met de in translaet desen versellende brieven en twee kasjes papieren, zoo men gelooft voor het hoff van Madrid, waarvan het eene na haer versoek nevens ’s Compagnies papieren thans bestellinge erlangd en het andere eene tweede scheepsgelegentheid sal moeten affwagten, bij welke brieven gewag wert gemaekt van scheepen die door de Molucco’s gepasseert en in de zuyder eylanden van de Phillipines gesien zoude zijn, terwijl aan de andere kant seker is dat men gemelde commandeur uyt Engeland nog heeft toegesonden twee nieuwe scheepen van 50 stucken tot versterking, hebbende naer het nieuwe establissement van haren scheepsbouw 24 en 12 lb. op haer onder- en bovendek en 300 koppen ijder tot bemanning, die in october van d’ Caeb verder na Indiën zijn gezeyld. 
Enkele burgers en inwoners van Batavia hebben bij resolutie van 7, 11 en 25 mei 1 745 toestemming gekregen een tocht te ondernemen naar de gebieden ten oosten van Japan. Aangezien de daartoe gebruikte schepen te lang te Macao zijn gebleven en de moesson verliep heeft de tocht niet in 1745 plaatsgevonden. Het is nog onduidelijk of men het in 1746 opnieuw zal proberen. » 
Soo als men besig was dese te depecheeren arriveert alhier op gisteren van Ceylon het schip ’s Heren Arendskerke met ƒ11 1. 122, 5, 8 aan Persiaense en ƒ 57. 656, 12, aan Ceylonse lading, waermede men dan verneemd dat de retourscheepen Domburg, Schellag en Weltevreden, het eerste en laeste voor Amsterdam en het twede voor Zeeland, op den 19e januarij de steven uyt de baay van Gale na Nederland hadden gewend met een lading van ƒ 489. 462, 1 3,- en daeronder de sesduysent balen canneel voor de groote kameren mitsgaders een tamelijke partij Madureese lijwaten. 
Ook verneemt men met dien bodem dat het schip Huygerwaard, anno passato naa Souratte gedestineert, den 6e december op zijn vertrek stont van Cochim, in geselschap van d’ Eendragt na Mocha gaande, en dat ook de scheepen Wickenburg en Hartenlust, hoewel de eerste na een sware reyse behouden op Cochim g’arriveert waren en in ’t laeste van december na Souratte souden voorttrecken, zijnde almede het schip de Ketel voor Cochim selvs gedestineerd aldaar op zijn tijd aangekomen, dog door de ministers met 100 Europeese militairen beset uyt vreese dat hetselve door de Angreanen van de rhede soude werden afgehaeld, waarom ook de ministers van Ceylon haer freguat Adriana niet derwaerds hadden durven risiqueeren, dog het schip Diemermeer den 6e januarij na Cochim gesonden hadden tot versterking van die rheede, in het gesigt van dewelke die stoute knapen na eene brave defensie een Engels schip hadde genomen en medegesleept sonder dat die van Cochim daerin ijts hebben kunnen doen, want zij zijn gelijk alle andere comptoiren sonder weerbare vaertuygen en volk. 
Den koning van Cochim was overleden, den sammorijn leyde op sterven en Radja Trevancoor houd het dragende, waeromtrent de nevensgaende secreete briev van den heer gouverneur Van Gollonesse - U Ed. Hoogagtb. nadere onderrigting kan geven. 
Perzië heeft in 1 742/43 de lasten overtroffen met ƒ 186. 241. Aangezien het tekort in 
1741/42 met f 37. 605 was gestegen betekent dit een verbetering in 1742/43 van f 223. 846. Uit particuliere brieven vernam Batavia » 
dat op Cormandel den lijwaatinsaam braaf voortging, dat onder de Francen groote beweging was uyt vreese voor de Engelsche, dat de eerstgenoemde haar comptoir Carcal in den aanvang van december seer subiet verlaten en de besetting op thien a twaalff man na die tot posthouding waren gelaten tot versterking van het Pondecherij’s guarnisoen ingetrocken hadden, dat omtrent de midden van december tot Madras waren aangekomen de twee nieuwe Engelsche oorlogscheepen met de vijff compagniesscheepen onder haar convooy van de Caeb en den 29e dier maand den commandeur Barnet selfs met zijne ses scheepen. 
Laastelijk hebben wij d’ eere in voldoeninge van U Ed. Hoogagtb. g’eerd requisit bij brieve van den 29e maert d’ anno passato op het gepresenteert request van Michiel Keyser, schipper, en Cornelis Jurriaensen, opperstuurman, tenderende versoek om ontheffing van eene belasting groot ƒ1820, 13, 4 haar door de Chinase supercarga’s Archer, Ackersloot en Reverhorst volgens hare resolutie van den 28e december 1743 opgelegt, U Ed. Hoogagtb. naar onse promesse bij brieve van den 31e december 1745 aan het eynde van desen te communiceeren dat nademalen den doenmaligen en nog eerste carga Archer, dewelke de destributie der papieren heeft geconcerneert, alhier niet present is maar nog van China verwagt werd, men daardoor onvermogens is te kunnen nagaan hoedanig het eygentlijk gelegen is met het g’advanceerde door gemelde supplianten nopens den ontfangst van de instructie voor de hoofdofficieren ter zee onder de andere papieren naar dat bereets onder zeyl waren, maer dit kunnen wij wel ten haren faveure noteeren, dat alschoon de te kort gekomene peper tot 2\ percento ruym, waarvan li is gevalideert, als eenigermaten excessieff schijnd, egter zulx op het China’s vaarwater nog wel zoude kunnen werden gepasseerd om de diefstallen die bekent zijn dat aldaar werden gepleegd, gelijk ook het thin en lood, hoewel voor dese mineralen wat beter sorge zoude hebben kunnen gedragen werden dan voor de peper. 
De voor Bengalen bestemde onderkoopman Hendrik Vlier is overleden. Het kistje met stalen textiel dat hij in bewaring had zal naar Bengalen gestuurd worden. Onderkoopman Jacob Nebbens vertrekt naar Coromandel. De lading van de Kleverskerke is voor het grootste deel bestemd voor de kamer Amsterdam, nl. f 143. 087, o. a. ƒ 13. 024 voor 45. 000 Ib kauri's, ƒ 90. 101 voor 764. 852 Ib koffiebonen van Java en f 26. 22 7 voor 48. 074 Ib Satsumase kamfer. De resterende vijf kamers ontvangen f 2543 aan Japanse zijden rokken, soja, atjar limoen en atjar bamboe. 
P. S. 
Mr. Reinier Stapel, president van de Raad van Justitie, heeft zich schriftelijk verantwoord voor de woordenwisseling die hij met de grootmajoor van het garnizoen heeft gehad. Batavia voegt de brief bij deze missive. Men is het niet eens met de stelling van Stapel dat hij omdat hij af en toe rechtspreekt over militairen enig gezag over de militie in het algemeen zou hebben. » 
Den gouverneur van St. Helena ons hebbende voorgesteld, off wij konden afstappen van de rigeur der wet om de deserteurs met de doot te straffen, en dat alsdan niet twijffelde of de heeren van de Engelsche compagnie souden aan de capitains harer schepen ordre geven, om het volk, dat van ons deserteeren mogte, weder over te geven, hetgeene zij nu niet konden doen solange niet versekert waren dat men haar aan het leven niet soude komen. Zijnde hij so het ons toeschijnt tot desen voorstel gekomen, om- dat eenige van onse scheepen die daar aangeweest zijn hem eenig volk hebben ontnomen, dat hem op die eensame plaats, daar maar eens in ’t jaar doorgaans een schip komt, seer heeft ontrieft en ter harten gegaan. 
Wij hebben, in aanmerking van het grote nadeel, dat wij niet alleen hier, maar voor al onse scheepen op nuterale plaatsen leyden, daar zij tegelijk met Engelsche of andere vreemde natiën leggen, hem bij dese gelegentheyd, dat brenger deses apparent dat eyland aandoen sal geantwoord, dat sodra hij hadde erlangt de qualificatie tot het aangaan van sodanige cartel, wij seer genegen waren tot eene wederzijdse overgave van deserteurs op de scheepen van beyde de compagnieën en indien U Ed. Hoogagtb. hierover favorabel geliefden te correspondeeren met heeren bewindhebberen in Engeland, soude het seker een goede saak sijn, want, buyten sulke enkelde gevallen, dat men gelegentheyd heeft sig daaromtrent te revengeeren, zijn wij altijdt aan de slegste koop en verliesen het meeste. 
