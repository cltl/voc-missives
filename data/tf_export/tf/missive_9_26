VII. DIRK VAN CLOON, WIJBRANT BLOM, JOAN EVERARD VAN DER SCHUER, MICHIEL WESTPALM, JOAN FRANgOIS DE WITTE VAN SCHOOTEN, HERMAN VAN BAYEN, ADRIAAN OOSTWALT, ADRIAAN VALCKENIER, JOAN PAUL SCHAGHEN, ABRAHAM PATRAS, JOHANNES THEDENS EN FREDERIK JULIUS COYETT, BATAVIA 31 maart 1733, geheim. Kol. Arch. 2107, VOC 2215, fol. 6123-6140. Na het bericht van Heren XVII d. d. 5 juni 1732, dat de Spanjaarden in strijd met het verdrag van Munster, directe handel tussen Cadix en de Philippijnen zouden hebben opgezet, zijn op 23 en 24 februari plannen beraamd om deze mogelijke concurrentie in de specerijge bieden tegen te gaan. Josua van Arrewijne werd aangesteld tot commissaris voor de Mo lukken tot bij legging van de geschillen met Tidore en de » 
correspondentie met den koning en het rijk van Magindanao op de bequaamste wijse te hervatten, ten eynde daardoor des te beter het gedoente der Spanjaarden te kunnen ontdecken en daartegens te waken; maar ook, - om de vier oosterse provinciën na uytterste vermogen in veyligheyt te stellen tegens den indrang dier onwettige handelaars. 
Het lijkt raadzaam » 
om het oude gedemolieerde Spaanse fortres Gamma Lamma, en soodanige andere plaatsen, als waarop de Compagnie recht van eygendom heeft verkregen of die noodzakelijk dienen bezet te werden, weder in possessie te nemen zonder dezelve egter in een volkomen staat van defensie tegens alle vijandlijke agressiën te stellen, dewijl het genoeg schijnt te wesen ’s Compagnies eygendom daardoor aan te wijsen, sooals dat ook om die reeden ten opzigte van het Nieuwe- of Princeneyland in de mond van Sunda’s engte van noodsakelijkheyt is geoordeelt. 
Hier is een pilaar opgericht met het wapenbord van de Compagnie erop. Er zijn onvoldoende soldaten aanwezig om alle posten te bezetten. Ternate wordt versterkt met 100 Baliërs. Door regelmatige patrouillering ter zee zal men de indringers kunnen weren. Het jacht de Spieringshoek en de sloep Langerak zullen tussen Ternate en Mindanao kruisen; voor noodgevallen zijn het jacht Binnen wijzend, de Middelwoud en de Anna Maria aangewezen. Specerijschepen uit Amboina dienen de terugreis twee aan twee te ondernemen. Om het binnendringen van Spanjaarden in Bandjarmasin te voorkomen, zal bij de sultan worden aangedrongen op een exclusief contract. Straat Malakka en Straat Sunda zullen tevens worden bezet, » 
en men die avanturiers volgens de bepaalde tijd van hun vertrek conform de ontfangene papieren, bij het nemen van die route in het begin van de aanstaande, of het laast van dese maand heeft te verwagten. 
De Berbices, de Kommerrust, het jacht Arend en de pantjalang Noodhulp zijn op 22 maart vertrokken naar Straat Sunda; op 26 maart 1732 zijn de galjoot Snip en de dubbele torenschuit Bode vertrokken om in Straat Singapore te kruisen tot de komst van de Mijnden, Linschoten en Ridderkerk. Malakka zal worden versterkt met twee weerbare schepen, de Susanna en de Goudriaan, voor het kruisen in Straat Malakka tegen Spanjaarden, Oostendenaren, Hamburgers, Koningsbergers en anderen. De Susanna en de Goudriaan zullen in december 6 ton goud naar Bengalen en 250 last rijst naar Malakka brengen. Alle schepen worden van geheime orders voorzien voor het geval zij Spanjaarden ontmoeten voorbij de Kaap. De westerse kantoren zijn minder in gevaar, maar worden wel op de hoogte gebracht » 
Om de wille van het employ der zeevarende op de voorsz. expeditiën het vertrek der ond. scheepen na alle gedagten zal moeten uytgesteld laten tot den ontfangst van een nader ontzet van manschap, dat men met de kermis- of herfstscheepen staat aan handen te krijgen, soo wij hoopen in een ruymer getal, als men met de nog manqueerende bodems aan de jongste equipagie, ter zaeke van de menigvuldige zieken en dooden, waarmede deselve volgens de jongste advisen van Cabo de Goede Hoop aan dien uythoek zeer laat waren verscheenen heeft tegemoet te zien, want andersints zal men zig alhier in geen kleine verlegentheyt vinden en zeer bezwaarlijk in staat wesen om de scheepen soodanig te bemannen dat deselve met gerustheyt tot het doen der gerequireerde togten na vereysch van den dienst kunnen voortgesonden werden. 
