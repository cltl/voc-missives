VIII. DIDERIK DURVEN, CORNELIS HASSELAAR, WIJBRANT BLOM, JOAN EVERARD VAN DER SCHUER, MICHIEL WESTPALM, HENDRIK VAN BAERLE, JOAN FRANgOIS DE WITTE VAN SCHOOTEN, ROGIER THOMAS VAN HEYNINGEN, HERMAN VAN BAYEN EN ADRIAAN OOSTWALT, BATAVIA 27 februari 1730. Kol. Arch. 2013, VOC 2121, fol. 6446-6459, copie fol. 6735-6747. De op 31 januari vertrokken retourschepen deJacoba , Huis de Vlotter, Slot Aldegonde, Kasteel van Woerden en Wapen van Hoorn, met retouren t. w. v. ƒ 1 . 173. 160, zijn op 15 februari in open zee gekomen. De Coxhoorn is Straat Sunda eveneens gepasseerd op de terugreis van China naar Nederland. Van de Kaap zijn aangekomen de Johanna, Meerlust, Midloo, Barbestein, Westfriesland en de Strijkebolle » 
meest alle in zodanigen slegten constitutie ten opsigte van hare manschap dat genoegsaam magteloos in Sunda’s Engte zijn verscheenen en groot gevaar geloopen hebben van op zee uyt te sterven, zijnde ’t schip Het Land van Beloften, voor reeckening van de Kamer tot Enkhuysen uytgezeylt op den 6en november des voorleeden jaars, met 25 doden en 60 sieken aangesien mits contrariewind de Tafelbay niet konde bezeylen, de Saldanhabhay ingevalle, soodat dien bodem dagelijx werd tegemoet gesien nevens de scheepen Magdalena en Sleewijk, welke drie kielen nog komen te manqueeren aan de gearresteerde equipagie van 33 scheepen voor den jare 1729, het theeschip Coxhorn daaronder niet begreepen. 
Van Ceylon is gearriveerd de Boekenrode met aan boord mr. Petrus Vuyst en zijn familie. De lading bestond uit 1730 balen kaneel en andere goederen t. w. v. ƒ 65. 315. Van Ceylon naar patria verzonden vijf retourschepen met retourlading t. w. v. ƒ 935. 180, o. a. 2000 balen kaneel. De retourvloot is pas op 19 december vertrokken uit Galle, een maand later dan gewoon, als gevolg van de verwarde toestand aldaar. Uit de rapporten blijkt dat van verraad geen sprake is geweest. Alles was te wijten aan » 
den meergenoemden heer Vuyst die niet alleen in de door hem geformeerden bloedraad heeft geseeten als hooft en president, maar selfs nu en dan, wanneer de lijders niet spoedig genoeg na sijn sin confesseerden, heeft g’ageerd als beul op een wijse die tegelijk godloos en vreeselijk is geweest. 
Op grond van deze berichten is besloten Vuyst te arresteren op de beschuldiging 19 mensen te hebben vermoord. Op zijn goederen is beslag gelegd. Het theeschip de Schuitwijk vervoert 197. 756 Ib thee t. w. v. ƒ 288. 094. Over enkele dagen zal de Herstelling volgen met nieuws over Vuyst » 
