Op 19 maart zijn brieven ontvangen van Ceylon d. d. 19 en 20 januari , en brieven voor Heren XVII d. d. 30 november en 12 januari. Van Imhoff pleit in de tweede brief aan Heren XVII voor krachtige middelen om de verhouding met het hof van Kandy weer op goede voet te brengen. In de eerste werd nog gesproken van een goede verstandhouding en rust en vrede op het eiland. Het hof zou inmiddels onhandelbaar zijn geworden en zeer stouten taal” gebruiken. Batavia is niet overtuigd van de juistheid van de voorstelling van zaken, in de brieven is geen ,, sekere en onbetwistbare stelling” te vinden. Men heeft de resolutie van 31 oktober 1681 er bij gehaald, waarin de stelling van Rijklof van Goens werd weerlegd dat het altijd beter zou zijn in oorlog met Rajasingha te zijn dan in vrede te leven. Ook nu is Batavia voor een vreedzame politiek » 
Verwezen wordt verder naar een brief van Heren XVII d. d. 31 augustus 1678, waarin eveneens op vreedzaam optreden wordt aangedrongen. Batavia is eventueel bereid de koning van Kandy toe te staan een aantal schepen naar India te zenden. Vrede is de beste garantie de voordelen van het eiland te behouden, men dient de koning tegemoet te komen ,, in ’ tgeene eerlijk, redelijk en doenlijk zij”. Terzelfdertijd zal men altijd op de hoede en ,, in postuur van defensie” moeten zijn. Wel eens is men het met het voorstel de troepen regelmatig te verwisselen, een zeemacht van kleine, goed bezeilde boten aan te houden, en de toegangen naar het binnenland bezet te houden, om zodoende de Chetty’s en Moren van de tegenover gelegen kust te kunnen observeren. Ondanks deze verontrustende taal heeft Van Imhoff 180 militairen naar Batavia teruggezonden. De compagnie Maleiers zou met de Boot volgen. De twee compagnieën Buginezen en Makassaren en 50 Europese militairen, die per Huis te Foreest naar Ceylon zijn gezonden, zouden naar Cochin, waar men om 100 Europeanen en 200 inheemse militairen had gevraagd, mogen worden gezonden » 
