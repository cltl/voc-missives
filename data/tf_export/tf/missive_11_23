XXIII. GUSTAAF WILLEM VAN IMHOFF, DANIËL NOLTHENIUS, JOHANNES MATTHEUS CLUYSENAAR, DANIËL OVERBEEK, JACOB VAN DEN BOSCH, JACOB MOSSEL, AREND VAN BROYEL, HUGO VERIJSSEL en JOHAN HERMAN THELING, BATAVIA 29 september 1747. Kol. Arch. 2575, VOC 2683, fol. 4-88. De Diemen is de brenger van deze missive. Het retour van 1 746/47 heeft bestaan uit 14 schepen uit Batavia , 5 van Ceylon, 2 uit Bengalen en 2 uit China , samen met een lading t. w. v. f 7. 1 14. 108. In de hoop dat deze schepen behouden aankomen stuurt Batavia geen kopie van de brief van 3 1 maart 1 74 7, te meer daar deze brief in tweevoud met de Bosbeek en Polanen is verstuurd. Ontvangen zijn brieven van 10 september en 4 november 1 746. » Amboina 
Met de nagulculture in Amboina is het inderdaad zo gelegen als U Ed. Hoogagtb. onder die materie aantonen, en men kan de bomen, jong en oud door den anderen, niet veel hoger rekenen als op twee lb. het eene jaar door het andere, en hierop berust ook onse nadere en laaste ordre, waarmede wij denken dat dit point voor veele jaren zal wezen afgehandelt, om altoos ruym vier maal honderdduyzend bomen, kleyn en groot, aldaar aan te houden, waarmede de Compagnie nog in veele jaaren niet overkropt zal werden - . 
Maar ten opzigte van de vaart der particulieren op de oostersche provintiën, den privativen handel of liever debiet in deselve aan de Compagnie te reserveeren, en hoezeer daardoor den staat der maatschappije in die quartieren te verbeteren is, sien wij integendeel en met leetweezen dat zulks bij U Ed. Hoogagtb. werd gesteld als een point, dat veel ligter dan door zooveel moeyte als ons dit object nu al eenige jaaren heeft gegeven, door enkelde middelen van ernst tegens zogenaamde sluykerijen te bereyken zoude zijn. 
Over de vaart op de Oosterprovincies lopen de meningen zeer uiteen. Wie zich onvoldoende in deze kwestie verdiept, doet het voorkomen alsof het heel eenvoudig is zich meester te maken van de afzet in het gebied, grote winsten te behalen en de winsten de lasten te laten overtreffen. Het is nu nog niet zeker of men alleen de afzet van ruwe, witte, rode of blauwe textiel op den duur aan de Compagnie zal kunnen voorbehouden; en het is maar een proef dat men aan het verbod op het vervoer uit Batavia vasthoudt, omdat het de vraag is of een vaart, die men niet missen kan zonder de belangrijkste koloniën te verstikken, niet zal vervallen als deze belangrijke artikelen eraan worden onttrokken. Het is niet eenvoudig zo'n groot gebied met zeer veel eilanden te bewaken om smokkelhandel tegen te gaan, m. n. in textiel die overal gangbaar en welkom is. Men heeft er de handen al aan vol het belangrijkste artikel, ni de specerijen, voorde Compagnie te reserveren. Het is een illusie te denken dat het patrouilleren met een half dozijn lompe sloepen en vaartuigen veel effect heeft. Wil men resultaat boeken, dan zijn viermaal zoveel en andersoortige schepen nodig die af en aan varen, van tijd tot tijd afgelost worden en door goede officieren geleid worden. Het is zeer de vraag of er zoveel personeel te vinden is. » 
Dit is zeker, dat, wat Indiën aanbelangt, men hier en om de oost, zomin als om de west of op Ceylon, dat te deser materie de meeste applicatie heeft, nog noit zoverre geweest is om het tiende gedeelte van dat getal te kunnen uytmaken aan bequaame subjecten, die men eenig commando en commissies kan toebetrouwen - . 
Dog genoomen, men konde den debit van lijwaten in de oostersche provintiën aan de Compagnie alleen houden en de sluykerijen weiren, so is het dog al wat veel gegist, zo men daaruyt zoude willen computeeren een winst, groot genoeg om die quartieren zigzelfs te doen bedruypen; want zij hebben van 1 700 af tot 1743 toe van ses tot agt tonnen jaarlijks aan de Compagnie gekost aan meerder lasten dan winsten, en als er op de lijwaten seven ton zoude geprofiteert werden, diend men wel eenentwintig ton daarvan te debiteeren, ’twelk na ons begrip een monstreuse somme aan goederen is, meer als misschien alle die eylanden, het goud, wax, paerlemoer en alle andere producten, ja de specerijen selfs die aan de Compagnie gelevert werden daaronder gerekend, kunnen opbrengen, en dit alles moet dan nog geschieden boven de ordinaire inkomsten en winsten van de Compagnie die vanouds aldaar in gebruyk zijn, hetwelke vooralsnog so niet ondoenlijk, ten minsten zeer onwaarschijnlijk voorkomt. 
Batavia richt zich op verbeteringen die blijvend zijn en niet die door dwang korte tijd meer winst opleveren. Als geoordeeld wordt opgrond van de eisen die gedaan werden in een tijd dat er niet aan voldaan kon worden , misleidt men zichzelf en anderen omdat de afzet van textiel veel kleiner is dan die eisen. In Makassar is men 'overkropt ’ en men heeft voor 1 748 bijna niets gevraagd. In de andere gebieden is de gestuurde textiel , minder dan gevraagd was, ook nog lang niet verkocht. » 
En schoon men dat grote doelwit niet uyt het oog nog ook ten eenemale inpracticabel steld de oostersche provintiën zigzelfs ten naasten bij door den tijdt te doen bedruypen, zo moet dat dog voornamentlijk gezogt werden in de verbeteringen dier coloniën en dus vooral niet in het finale afschaffen der vaart van de burgers, of ten minsten het merkelijke besnoeyen van deselve door den aanbreng van meer andere benodigtheeden als de rijs met ’s Compagnies scheepen ten verkoop aan de gemeente aldaar, zoals wij voorgestelt vinden onder de materie van Banda, want zo dat al practicabel ware soude het buyten de ruïne van de colonie ook zodanigen vermeerdering van omslag voor de Compagnie na zig slepen, die met hare hoog op stok lopende vaart niet markten kan tegens suynige particulieren, schoon die selfs nog werk hebben te bestaan, dat de vermeerdering van lasten die daaruyt volgen moet een gants verkeerd effect zoude uytwerken en de Compagnie van veel erger conditie maken als zij nu is, en dan zoude de vraag zijn of men ten opzigte van het gevaar der sluykerijen gewonnen of verloren zoude hebben, want hetzij schepen van de Compagnies-, burger- of inlandse vaart, het komt alles op de toezigt aan, en de burgervaart wint het nog ten dien reguarde, dewijl het apparent is dat een burger en coloniër die onder de Compagnie gezeten is en aldaar een etablissement heeft, zoveel niet wagen zal als een ander, die heden komt en morgen weder vertrekt om niet weder te komen. 
Daarenboven zijn die burgervaartuygen de beste kruyssers, dewijl de sluykerijen haar ook tot nadeel strekken en zij best bekent zijn op veele der meest gezogte sluyknesten, om welke reden men ook reeds daartoe is overgegaan om haar van commissies te laten voorzien in de respect, gouvernementen daar zij deselve requireeren mogten, en daarom komt het kopen van dese en geene producten van haar, waaromtrend U Ed. Hoogagtb. eenige elucidatie schijnen te requireeren, al ruym zo wel uyt als besendingen van gecommitteerdens na die plaatsen, schoon het eene zowel als het andere, gelijk ook het gantsche articul van de vaart in de oostersche provintiën, tot nog toe van weynig belang is. 
Batavia vraagt Heren XVII de drie jaar geleden beloofde zes vaartuigen, waarvan men alleen de Spion heeft ontvangen, zo snel mogelijk te leveren om in ieder geval de meest noodzakelijke patrouilletochten te kunnen uitvoeren. 
Makassar Het bouwen van een roeibark te Makassar, dat al drie of vier jaar in de papieren wordt genoemd maar nog steeds niet is gebeurd ', is een overtuigend bewijs dat men zich enorm behelpen moet. Dan eens is er gebrek aan scheepsruimte , dan weer aan materiaal en overal is gebrek aan volk. Palemrang Een verschil van 4 a 500. 000 Ib in de jaarlijkse Palembangse peperleverantie heeft niets te beduiden. Het kan veroorzaakt worden door een late aanvoer uit de bovenlanden , een kleinere oogst door b. v. droogte , of door gebrek aan scheepsruimte om de peper naar Batavia te vervoeren. Dat de leverantie van 30. 000 pikol per jaar na 1729 is gezakt naar 1 6. 000 tot 20. 000 pikol verdient wel aandacht. Het is niet alleen toe te schrijven aan de onlusten met Pangeran AdipatiAnom in 1 722 en het daarop gevolgde verval van de pepertuinen in de bovenlanden , maar ook aan het vinden van slinkse uitwegen hoewel men daar in Palembang niets van wil weten, » 
en schoon men na de verhoging van de prijs dier korl van vijf tot ses rds. per picol voor degeene die met ’s konings vaartuygen werd aangebragt en de herhaalde instantiën tot verbetering der plantagiën in den jare 1 735 onder wijlen den heer gouverneur-generaal Patras voorgevallen, die insaamen en aanbrengen, zo met inlandse vaartuygen als ’s Compagnies scheepen, weder heeft zien accresseeren tot vierentwintigduyzend picols, en er ook geen twijffel is of Palembang kan nog wel, als voor desen, dertigduyzend picols produceeren, zo zal men dog al vrij wat te doen hebben eer het op die oude pijl komt, dewijl den wijnigen ernst die men onlangs heeft doen zien tegens de willekeurige vaart der Palembangers na alle plaatsen de peperleverantie al ten eersten zodanig gestremt en verhinderd heeft dat men deser dagen weder best gedagt heeft die vaart maar onbelemmert open te laten, dewijl die volkeren daaraan nu al zozeer verwent zijn, dat men niet sonder een groot hazard te lopen daaromtrent verder kan gaan dan van tijdt tot tijdt eenigen ernst te tonen, en voorts tegens het sluyken van peper en thin door onse bediendens, zoveel zij kunnen, te laten waken, want andersints zouden in dese contreye alweder een kleyn kruysvlootje jaarlijks werden vereyscht, om op zoveel monden van revieren, kreeken en baaytjes te passen die hier bijna buyten tel zijn. 
Assistent Jacobus Schults is in Batavia tijdens zijn hechtenis overleden en daardoor is zijn zaak afgelopen. 
Djambi De peper- en goudaanvoer en de handel stellen nog steeds weinig voor. 
Si am 
De bij Heren XVII ontstane onduidelijkheid over het verongelukken van de sloep Verwachting in Siam wordt door Batavia opgehelderd Hoe het ontbrekende sapanhout aan de Compagnie terugbetaald is, hebben Heren XVII in de papieren van 1 746 kunnen vinden. Het hout is de diverse Siamese residenten na aftrek van een billijke spillage in rekening gebracht. » 
Den groten ophef van den handel der Franschen in dat rijk is na gewoonte, ter noodelosen ontrustinge van U Ed. Hoogagtb., weder zo breed bij de vorige papieren uytgemeeten als veele andere in andere en zelfs nog min importante gevallen op de buytencomptoiren van Indiën ook gewent zijn te doen, schoon men haar dat so menigmaal anders voorschrijft, en is ook, gelijk doorgaans, op niets uytgelopen, want die het Siamse sappanhout niet zo absoluut van noden heeft als onse Compagnie voor haren handel in Japan zal om de voordeelen op de negotie geen grote vaart op Siam aanleggen, en het eenigste dat in desen nog omtrent de Franschen te remarqueren is bestaat voornamentlijk in het bezoeken van Mergij, een van de vermaarste havenen der westzijde van het Siamse rijk, leggende aan de oosterboord van de Bengaalse Golf, die men ook al eens van hier of van Malacca, dan wel van het overbuurige Chormandel, bezogt zoude hebben, hadde men schepen en volk genoeg aan de hand gehad om alles te beheeren, egter moet men, uyt de blijken die men daaraf ziet bij andere, sig geen groote idee maken van hetgeene aldaar te doen valt, schoon het door de nabijgelegentheyd onser etablissementen bovengemeld ligt eens te probeeren en wat er valt, hoe weynig het ook wezen mogte, mede te nemen is, al was het ook maar om onse rivalen daarvan te ontzetten. 
Het genoegen dat U Ed. Hoogagtb. onder de materie van China betonen over een winst van ƒ457. 234, 14, 8, die op een capitaal van ƒ812. 139, 2, 8 in den jare 1743 in Canton soude wezen behaalt, zoude apparent nog merkelijk groter geweest zijn, zo die vergelijking met het jaar 1742 was opgemaakt sonder concurrentie van de contanten en op de koopmanschappen alleen, gelijk men onder reverentie vermeend dat in desen geschieden moet, want dan soude het verschil sig nog veel aanmerkelijker hebben vertoont doordien men anno 1743 op ƒ327. 508, 9, 8 aan inkoops kostende der goederen wel ƒ524. 946, 12 of 160 percento tusschen Batavia en China gewonnen heeft, daar het inkoops kostende der derwaards vervoerde carguazoenen en dus ook de quantiteyt derselve wel circa honderdduyzend guldens meer beliep in den jare 1742, en de winst egter wel sestigduyzend guldens ruym minder quam te bedragen, dat geen kleyne differentie geeft, en op dien voordeeliger voet heeft men het ’tsedert ook ten naasten bij gehouden, want anno 1744 heeft men op ƒ292. 149, 6, 8 aan koopmanschappen een winst van ƒ 462. 470, 14,- gehad, zijnde 158 percento ruym, anno 1745 op ƒ331. 851, 8, 8 schaars 155 percento of ƒ 5 12. 396, 8, 8 en anno 1746 op ƒ453. 281, 12,- so van hier als uyt Souratta derwaards aan koopmanschappen besteld 153 percento of een importante somma van ƒ692. 305, 16,-, waaruyt dan ook teffens blijkt, dat schoon die eerste merkwaardige augmentatie der winsten of het verschil tusschen anno 1742 en 1743 misschien wel ten meerendeele aan die oorzaak te attribueeren is, waaraan U Ed. Hoogagtb. deselve ook toeschrijven onder dese materie, de intrinsique verbeteringe van den handel op China egter alleen niet bestaat in het nalaten van vorige ongeregeltheeden, maar wel voornamentlijk in het vermeerderen der carguazoenen derwaards gezonden werdende om de contanten te menageeren en egter het nodige capitaal aldaar te fourneeren; want daar men voor desen ses en seven tonnen aan zilver van noden hadde om een minder capitaal aan retouren voor Nederland in Canton te bezorgen, is men nu ’tsedert vier jaren al zoverre afgedaald dat men het met drie ton kan stellen, en zelfs dit jaar niet meer derwaards heeft behoeven gezonden te werden, schoon men het retour dat anno 1744 met Overnes en Bosbeek nog maar tien ton schaars en bevoorens nog veel minder beliep, dog anno 1 745 en 1 746 met Zuyderburg en Zaamslag item met Lekkerland en ’t Hof d’ Uno reeds op twaalf ton inkoops g’accresseert is, dit jaar hoopt te brengen op 1 5 tonnen voor Nederland of de helfte meer als voor desen, en hierdoor ontstaat eene tweede wezentlijke verbetering in den handel op China, namentlijk dat dit comptoir in stede van ƒ383. 390, 5,-, dat de grootste winst was van alle de voorgaande jaaren, ’tsedert die verandering zoverre g’avanceert is dat hetzelve jongst of in den jare 1746 zijne lasten met zuyvere winsten te boven heeft geteert eene importante somma van ƒ565. 555, 5,-, schoon onder die lasten begrepen is so genereusen provisie tot een middel van bestaan dat beyde de Compagnie en hare dienaren thans op dese voyages wel varen. 
Batavia voegt een specificatie toe van de handel op China vanaf het begin in 1 735/36. Men heeft de supercargo! s de orders van Heren XVII over de retouren uit China sterk aanbevolen. Batavia heeft de reizen tussen Surat en China gewijzigd De schepen varen eerst van Batavia naar Surat en vandaar via Malakka naar Kanton. De Wickenburg is vorig jaar in Kanton aangekomen. Dit jaar verwacht men de Pasgeld uit Surat. De Leiden is onlangs naar Surat gestuurd om in 1 748 China te bereiken. Wellicht kan men in Surat nog een tweede schip voor China laden. De tijd is gunstig omdat de handel van de concurrenten slap is. 
Japan Men boekt goede resultaten met de redressen in de handel op Japan. In 1 745 heeft men 10. 000 kisten koper verkregen en in 1746 zelfs 1000 meer. Men verwacht veel van 1747 omdat men voor de eerste maal in staat is geweest redelijk aan de eisen te voldoen en niet zoals voordien met ongewilde en verliesgevende goederen op de markt kwam. Malakka Malakka is een bezitting die Heren XVII en Batavia veel hoofdbrekens kost. De aard van de aanwezigheid van de Compagnie berust op twee vragen: » 
Primo of het mogelijk en der moeyte waardig is van den handel in de Straat Malacca alleen meester te werden dan of men sig, 2do getroosten moet aldaar nevens andere te negotieeren en of de Compagnie dat doen kan met voordeel. 
Het eerste deel van de eerste vraag kan alleen bevestigend beantwoord worden als voortdurend gepatrouilleerd wordt , waartoe de Compagnie niet in staat is zolang haar zeemacht zo gebrekkelijk is. Het zou de Compagnie op hoge kosten jagen, terwijl de voordelen onzeker en misschien gering zijn. Men zal zich dus met het eerste lid van de tweede vraag moeten vergenoegen. Wat betreft het tweede lid is bekend, » 
dat de Compagnie met hare kostbare vaart onmogelijk markten kan tegens particuliere handelaars, vooral op een plaats gelijk dese, die als het centrum is van veele nabuurige handelplaatzen, gelegen in een zagt climaat en stille zee, die men dus van alle oirden bijna bevaren kan met de allergebrekkelijkste middelen die de suynigheyd en armoede in de navigatie aan de hand geeft en met dewelke men dan nog maar even kan toerijken om een behoorlijk bestaan daarbij te vinden door het gevaar en de gebrekkelijke manier van negotieeren die nog daarbij komen. 
De middenweg is de beste, » 
namentlijk dat men om van ons lastig dog onvermijdelijk etablissement in die Straat het meeste nut te hebben, ten deele alleen, ten deele met andere te samen en ook door andere negotieere; van die plaatsen die men bezetten kan de vreemde handelaars zooveel weere als mogelijk is; op andere nevens haar zoeke te markten met een redelijke prijs voor ’t goud en thin te geven, al wint men wat minder, en sig ook bij den verkoop der goederen met een klein avansje te contenteeren opdat zij, ook maar weynig winnende, daardoor gedegoüteert mogen werden, en dat men voorts hetgeene men voor de Compagnie alleen niet beheeren kan onder onse eygene particuliere handelaars zoeke te houden en hetselve sooveel mooglijk door haar doe frequenteeren, de Compagnie ten redelijken prijse thin en goud van haar overnemende en daartoe haare vaart soveel mogelijk te favoriseeren, hetwelke dan ook de gronden zijn waarop onse ordres in dese tijden zijn gebouwt. 
Heren XVII zijn ontevreden over het aanstellen van mr. Nicolaas Jongsma als commissaris van Malakka. Op mensen die zon positie bekleden mag niets aan te merken zijn. Batavia werpt tegen dat men zelfs zonder zo streng te selecteren gebrek heeft aan ‘luyden van gemeene bequaamheyd’. Het verval van de Compagnie heeft duidelijk laten zien dat men slecht voorzien is van goed personeel De gouverneur-generaal voegt eraan toe dat niets hem zo in verlegenheid heeft gebracht als het vinden van bekwaam personeel voor vacante ambten.) 
Voor het overige is de meerderheyd dergeene die gemelde mr. Nicolaas Jongsma in die commissie g’employeert hebben in die opinie geweest dat hij, ter zake van zijne bequaamheyd, daarin met voordeel te gebruyken en als een regtskundige zelfs nodig was, mitsgaders in hem niets gevonden wierd dat daartegens obsteeren konde, gelijk dat nader is gebleken bij zijne aanstelling tot tweede secretaris onser vergadering, in welken dienst hij nog fungeert. Sumatra’s Westkust 
Dat het onvermogen om te voldoen [aan] de eysschen van Sumatra’s Westcust, vooral ook in lijwaten, voor de Compagnie geen kleyne praejuditie is geweest in de jongst gepasseerde jaren, merken U Ed. Hoogagtb. ten regte aan onder het capittel van dit comptoir, dog dewijl dat nu ophoud zal men best kunnen oordeelen van den wezentlijken debiet aan dien oird, die na gedagten nimmer groter kan zijn als thans, so het vrede binnenslands en de vaart van buyten voor de vreemde Europeesen so belemmert blijft; egter verzoeken wij verlof ten opzigte der overwinst van ƒ 108. 996, 1,- in het jaar 1718 aldaar behaald, waarop U Ed. Hoogagtb. het oog gevestigt houden, in desen te remarqueeren dat dit boekjaar ook singulier is in dese geheele eeuwen maar dat alle de jaren tot 1729 toe, of de dertig eerste jaaren van deselve door den anderen geslagen dit comptoir altoos nog iets, schoon maar weynig of vijfduyzend guldens plusminus veragtert is, en in de volgende jaren door den anderen ofte tot 1743 toe wel sevenensestigduyzend guldens door den anderen; kan men het nu maar eerst weder effen opbrengen so heeft men bij provisie al wat gewonnen, dog dewijl men hier ter custe met ruym een ton aan lasten of iets meer kan toerijken, so is het apparent dat den handel een weynig floreerende en de cust niet te veel door vreemde zwervers vervult werdende, de Compagnie selfs nog wel wat te voren zal kunnen teeren door den tijdt en dat geschiedende zijn onse etablissementen hier seer nodig en men kan ook buytendes het goud niet ontbeeren dat hier valt voor den insaam der retouren op Chormandel, en konde men dan nog wat peper aldaar insamelen en de vaart op Achim door den handel onser particuliere traffiquanten aan onse competiteuren ontnemen, of ten minste onvoordeelig maken, daar soude voor het belang van de maatschappije niets meer langs dese streek resteeren te wenschen, als dat men sig van het schadelijke etablissement der Engelschen op het zuyderdeel of tot Bancoelo konde ontdoen, en was het mogelijk dat U Ed. Hoogagtb. hetzelve van de Engelsche compagnie konden overnemen, op redelijke conditiën, zo daartoe eenige apparentiën mogten voorkomen, het zoude onsen handel in dese quartieren veel lugt geven, te meer dewijl wij niet kunnen denken, dat zij, uytgezondert seven- of agtduyzend picols peper die aldaar in te samelen zijn, veel daarbij opsteken. Bengalen 
Wat nu de verzending van schepen na Bengale aanbelangt, die weynig of niets in vorige tijden inhadden, en de nadere elucidatie die U Ed. Hoogagtb. daarop schijnen te requireeren, zo moeten wij vooraf zeggen dat eerstelijk in vorige tijden tot den afhaal der retouren uyt Bengale wel drie scheepen tegens twee thans vereyscht wierden door de nu verbeterde manier der beladinge en dewijl men doenmaals de schepen altoos direct van hier na de comptoiren sond, so moesten dan veele ledig of op enkelde ballast varen, dewijl Batavia nog voor de Compagnie nog voor particulieren lading fourneeren kan voor die directie waarop iets naamwaardigs te profiteeren is voor sooveel scheepen. Nu daarentegen heeft men minder schepen nodig, en die men nog gebruykt werden over Persiën, Souratta, Ceylon, Chormandel, ook wel Sumatra’s Westcust en Malacca, derwaards gezonden, sodat er thans geene ledig derwaards behoeven te vertrekken. Voorts is U Ed. Hoogagtb. remarque seergefondeert, dat het bij de inhalige moren beter was jaarlijks wat en weynig, als op eenmaal 10 of 12. 000 ropia’s voor de munt te spendeeren, dog Bengale is in materie van inlandse spendatiën óf zo verwend door de Europeesen selfs óf so opulent uyt den aard van ’t land, dat daar niets als met de ruyme hand schijnt bewerkt te kunnen werden en geschenkjes die op andere plaatsen nogal met genoegen ontfangen werden schijnen daar het aansien niet waardig te wezen, sodat eene zo geringe somme voor die directie, hoewel anders nogal notabel, in veele kleine perceelen verdeelt werdende om van tijdt tot tijdt de mooren daarmede te payen, weynig beschieten zoude, waarbij nog komt dat dewijl de eersten eysch der mooren doorgaans de civielste is en hare pretensiën met hare hebzugt altoos aangroeyen, men ook altoos best doed een opkomend verschil of verzoek met haar ten eersten maar af te maken, so het eenigzints bijkomt, dat ook onse intentie was met de verkrijging van de munt op Houglij, ten tijde wij op de mondelinge informatie van den nauwelijks vandaar gekomenen directeur de hr. Sigterman eenen toeleg maakten om de permissie tot deselve van de moren met goede gratie te verkrijgen, hoewel daarvan niets gevallen is. 
CORO MANDEL Op de opmerking van Heren XVII over de door Batavia verleende wissel van 80. 000 rsd die met een korting van 4% op Coromandel moest worden voldaan , antwoordt men dat men er geen bezwaar tegen had gezien het feit dat de kas van Coromandel toen goed gevuld was en die van Batavia steeds leger werd Als het al zo zou zijn dat het geld gebruikt was voor de inkoop van textiel voor particulieren , zou dit een thans geoorloofde en geen vreemde zaak zijn. Het bedrag was zo gering dat het geen schade kon toebrengen aan een handel waaraan jaarlijks zesmaal zoveel werd besteed door particulieren, » 
zowel uyt onse als andere natiën, om weder in dese en de nabuurige quartie- ren deser eylanden gedebiteert te werden dewijl het al niet op wissel gesteld werdende egter ginter moet wesen en dus derwaards dan bestelt diend te werden in goud en silver in specie, en het was wel te wenschen zo het mogelijk ware zulks te effectueeren dat men het zoverre met den verkoop van ’s Compagnies coopmanschappen daar ter custe konde brengen dat men altoos nog boven en behalven de capitalen die in lijwaten voor India’s handel en die op Nederland moeten werden aangelegt, wissels konde trekken en hier het goud en zilver in de colonie houden. 
Zover is het nog lang niet. Integendeel. Men moet alweer grote bedragen aan goud sturen omdat de kassen van Coromandel, Malabar en Ceylon zo uitgeput zijn dat de verkoop van specerijen, staafkoper etc. maar half toereikend is. Het overmaken van geld op wissels houdt nu vanzelf op. » 
Men kan wel niet ontkennen dat de handel der particulieren in de lijwaten daar en elders de Compagnie weleer praejuditiabel is geweest wanneer dat point nog was met meer andere in sekere schemeringe van toegeventheyd of rigueur, die thans door opgehelderde ordres verdwenen is, maar al wie Chormandel kent zal ook moeten be- kennen dat dien handel der particulieren in lijwaten wel plaatshebben kan volgens de tegenwoordige schikking, gelijk wij ook denken dat deselve plaatshebben zal buyten ’s Compagnies praejuditie, dewijl de Compagnie, nog willende nog kunnende alles beheeren, veeleer diend encouragementen te geven aan degeene die onder haar sorteeren om de rest zoveel mogelijk waar te nemen, als dat zij door verkeerde strengheeden sigselfs in den weg wesen en voor hare competiteuren de baan des te ruymer maken zoude. 
In vergelijking met de Engelsen verkrijgt de Compagnie een zeer klein deel van wat de textielplaatsen leveren kunnen. Als men weet dat het onmogelijk is dat de Compagnie meer dan de afzet in de oostelijke provincies voor zich kan reserveren en hoe weinig men voor alle andere plaatsen in Azië nodig heeft, afgezien van Sumatra's Westkusten de gedwongen textielhandel op Ceylon, dan is het toch het beste dat de Compagnie door middel van particulieren die onder haar bescherming varen en van wie zij tollen en gerechtigheden ontvangt, zoveel mogelijk neemt van wat anders toch maar verloren gaat. Batavia keurt het gevoel dat bij velen heeft overheerst af om alles wat zich buiten de Compagnie afspeelde tegen te spreken en te dwarsbomen, in de verbeelding dat de Compagnie alles wel alleen kon beheren. Men verbeeldde zich dat als de afzet in Batavia alleen aan de Compagnie gereserveerd was grotere winsten dan heden gemaakt zouden worden, net zoals men dacht dat vroeger gebeurd was. Elke ruimte zou dus nadelig zijn. Dergelijke gevoelens oefenen vast ook in Nederland invloed uit. Dit blijkt uit de gedachte van Heren XVII dat door een grotere voorraad textiel in Batavia op de Coromandelse, Bengaalse en Suratse stukgoederen de winsten van vroeger tijd gemaakt kunnen worden en dat hierin ‘de reële blijken van verbetering eygentlijk gelegen zouden wesen. In werkelijkheid heeft men in Batavia nooit veel winst gemaakt op de textiel uit Bengalen, Coromandel, Ceylon en Surat, die nog steeds in Batavia wordt verkocht en die alleen bestaat uit soorten die niet gewild zijn bij de particulieren. Evenmin veel winst is geboekt op de soorten die schaars geworden zijn ten tijde van de veilingen door de Compagnie, » 
dewelke voor desen als een uurwerk op sekere vast bepaalde tijden gefixeert waren, dog waarmede wij den hr. directeur-generaal volgens onse resolutie van den 28e jann. 1746 gequalificeert hebben thans te mogen begaan nagelegentheyd des tijdts, als de vaart open en de navrage groot is naar het een of andere, houdende zo dikwijls verkoping als hij denkt iets van naam quijt te kunnen werden en het is alzoo wel een verkeerd begrip sig voor te stellen dat men die vermeerdering der winsten anders dan op sulke regt mercantile wijsen, niet volgens, maar tegens het exempel der vorige tijden zoude kunnen bewerken, als het contradictie impliceert Batavia tot een generale markt voor het oost- en noorderdeel van Indiën te willen maken en terzelver tijdt dan eens dese, dan weder geene so nodelose als inefficatieuse belemmeringen aan haren handel toe te brengen, zulks de Compagnie onses oordeels alsnog onveranderlijk moet blijven bij die stokregel, die buyten allen twijffel met hare wesentlijke belangen het allermeeste overeenkomt, hoe vreemd die ook mag luyden en voorkomen aan degeene die hare zaken niet regt approfondeeren, namentlijk dat de Compagnie alle hare attentie aanleggende tot extensie van haren handel op Europa en den debiet harer specerijen en andere privative articulen in Indiën voor het overige alle ruymte moet geven aan die middelen waardoor de ingewanden van haren staat in dese gewesten moeten werden g’alimenteert en gekoestert, en dat de reële blijken harer verbeteringe daarin gelegen zijn dat den intrinsiquen staat harer domijnen in Indiën komt te verbeteren, hetwelke niet anders geschieden kan dan met daartoe ook door wel geschikte ordres dat nodige te contribueeren van hare zijde, zijnde ook in desen waar, dat al het veld dat de Compag- nie winnen kan op hare competiteuren door andere, die met haar daaromtrent en tot haar voordeel in concurrentie komen, zij dat selfs komt te winnen en daaraf een wezentlijk voordeel trekt, en daarom was het te wenschen dat men ook op Pegu, na U Ed. Hoogagtb. recommandatie, eenige vaart ’s Compagnieswegen konde aanleggen om daardoor te favoriseeren de vaart onser ingesetenen op dat rijk, dog onse bekrompentheyd laat nog niet toe ons zoverre uyt te brijden, terwijl men egter van hier daarop begint te varen met een paar burgerchaloup, schoon die tot nog toe niet veel progressen gemaakt hebben. 
Het zal niet snel meer gebeuren dat de medicijnkist op Coromandel zo slecht gevuld is als in 1 744. Batavia heeft verordend alles wat echt nodig is altijd te voldoen. Daartoe zal meer kans zijn dan toen omdat Azië in 1 743, 1 744 en 1 745 overal gebrek aan had, ook aan de noodzakelijkste behoeften, die hopelijk nu door Heren XVII zullen zijn voldaan. 
Ceylon Betreffende de vaart op Ceylon gaat het erom de in- en verkoop van de belangrijke produkten kaneel, areka en textiel aan de Compagnie voor te behouden en de minder belangrijke produkten zoals rijst aan particulieren over te laten. » 
Dat kan niet geschieden met het openstellen der havens voor den Candiaan, dewijl men met de sogenaamde geslotene havens thans nog werks genoeg heeft om haar van het sluyken af te houden, maar die vaart met particuliere scheepjes, toebehorende de onderdanen van de Compagnie, kan sowel als die der moren en andere aanbrengers van granen uyt Bengale of van andere gewesten sonder infractie van ’s Compagnies voorregten getollereert werden, nu die vaart bepaalt is met uytsluyting wederom van sekere articulen waarin de Compagnie alleen handelt, hetwelke nog so niet gereguleert was ten tijde der instelling van de bewuste consideratiën en daarom ook apparent doenmaals met een ander oog zal wezen aangezien. Nogtans zal het behoudens de permissie om op Ceylons hooftplaatse nevens de onderhorige comptoiren van Gale en Jaffenapatnam te mogen varen en niet op andere, ook met de voorzigtigheyd steeds overeenkomen tot die vaart niet te admitteeren de vreemde Europesen, onse competiteuren, om Ceylon niet te seer bij haar bekend te doen worden en om tegelijk ook des te meer toesigt te kunnen houden over die gepermitteerde vaart, die ook geen grote extensie nodig heeft en volgens de constitutie van den handel in die quartieren apparent ook sooveel veld niet beslaan zal, dewijl het haast vervult is wat men daar brengen kan en ook den vervoer niet te veel om het lijf heeft. 
Batavia heeft de order om kinderen in dienst te nemen ingevoerd Het loon van kinderen van 10, 12 en 14 jaar is vastgesteld op resp. f 5, f 7 en f 9. Regel is en blijft dat wie aangenomen wordt de Compagnie werkelijk moet dienen naar kracht en vermogen. De secretarie in Batavia heeft vergeten de memorie van de controleur van Frankrijk en de brief van Heren XVII van 28 augustus 1 742 naar Ceylon te sturen om het betrokken personeel in te lichten. Dit is alsnog gebeurd. Volgens Batavia heeft de Compagnie veel meer reden te klagen over de intriges van het Franse personeel tegen het Nederlandse dan andersom. De Fransen hebben geprobeerd de Nederlanders te verdrijven » 
door behulp der etablissementen die zij zowel ten zuydwesten van de Madu- reesche cust sogten door onsen oorlog met Trevancoor en haare vaardigheyd om dien inlandsen vijand tegens ons dadelijk te assisteeren, als zij die ten noordoosten reeds verkreegen hadden door haren onwettigen indrang op Carcal tegens onse daartegens gedane protestatiën, sodat, indien het klagen helpen konde, wij veelmeer de eerste zou- de moeten zijn dan zij, omdat men haar overal, soals dat nog onlangs een voorwerp van jalousie voor d’ Engelschen in Bengale is geweest en ook op Cormandel omtrend de vlugtelingen van Madras tot een aanstoot is geworden, maar meer dan te veel viert. Surat 
De Souratsen handel heeft men thans geschikt op een voet dat men daar in den vaarbaren tijdt, dat is van november tot mey, altoos aan de markt kan zijn en zelfs vóór andere, ten welken eynde men dit jaar een schip na Persiën gesonden heeft, zijnde Nieuw Walcheren, om vandaar in het vroege najaar in Souratta te wesen; twee andere gaan van hier direct buyten de Maldivo’s om, dewelke in het laaste van october daar kunnen komen en dan gaat er nog één over Mallabaar en één uyt Bengale, dewelke tegens de maand maart aldaar kunnen arriveeren zodat het vaarwater weynig stilstaat. Mokka 
Batavia betreurt het dat Heren XVII weinig meer voelen voor de vaart op Mokka. Toen men de vaart op Mokka hervatte met de Kleverskerke was dit een proef, waar men geen hoge verwachtingen van moest hebben. Er waren weinig goederen aan boord en niet allemaal afgestemd op de vraag in het Rode Zee-gebied. Tevens durfde men toen nog geen koffie in te kopen, wat de handel veel moeilijker maakte. De prijs van de koffie in Europa was in 1 742 te laag, » 
waarbij nog komt dat de reaal van agten bij die negotie maar berekend is tot vijftig stuyvers zwaar geld, dat een verschil van 20 ten hondert geeft in het provenue en dus in stede van eenhondertsevenendertig die nu gewonnen zijn wel eenhondertvierentachentig uytmaakt, en in gelde tweeënvijftig in stede van agtendertigduyzend guldens, dat nog rekening geeft, schoon het weynig is, en daarom heeft men bij de tweede bezending de lading wat grooter genomen en teffens tot den inkoop van coffij qualificatie gegeven, die U Ed. Hoogagtb. reeds met de Eendragt over Ceylon is toegezonden, en dit jaar heeft men ten derde malen die bezending hervat, dewijl op de tweede voyage nogal een fraaye winst van wel ƒ 85 . 46 1 , 8,- als het geld, dat wederom maar bij abuys tot sestig ligte in steede van sestig zware stuyvers gecalculeert is geworden, regt op zijn waarde werd gecomputeert, waarvoor nu sorge gedragen is, en hiertoe is men des te eer getreeden onaangezien U Ed. Hoogagtb. betuygde afkeerigheyd omtrend die vaart dewijl men zig zo wel niet bevonden heeft bij het uytgedagte expediënt om in Souratta de coffij te laten inkopen en tusschen die plaats en het Rode Meir op vragt te laten varen, waartoe men anno 1746 getreeden is, om in alle gevalle onse competiteuren alleen niet te laten jouisseeren van zo naamwaardige winsten als op een Mochase coffijlading nog vallen kunnen in Europa, zolange de prijs dier bonen aldaar zo willig blijft. Perzie 
Men zou verwachten dat in zon groot land als Perzië, afgezien van de handel via Moskovië en Turkije vanuit de noordelijke provincies, de Compagnie zoveel specerijen en andere produkten zou kunnen afzetten dat de lasten van de vestiging aldaar goedgemaakt worden. » 
Dog men moet om de saken van dien handel wel in te zien sig niet rigten in de calculatie die men daarop maakt na die tijden, in dewelke door een quade berekening der geldspeciën Persiën bij eenen teffens vreedigen toestand van dat land, om het verlies dat anders op het retour vandaar komt te vallen, wel driemaal soveel specerijen sleet als desselfs eyge consumptie inporteerde, die vandaar vervoert wierde na Souratta en elders daar men dan weder zoveel minder debiteerde, omdat de prijsen daar niet zo avantageus uytquam voor degeene die deselve direct van de Compagnie kogten, dat zedert verandert is, en ten regte sodat den verkoop hier nu eguaal staat of ten naasten bij met andere plaatsen. De opengestelde vaart op dese directie is nog van weynig remarque en zo zal ook misschien die van de Compagnie zijn, zolange het land niet weder in rust is. Egter heeft men, om niets onbezogt te laten, den handel in het Turkse gebied of op Bassoura dit jaar van Gamron ontrocken en direct onder deese hooftplaatse gesteld, mitsgaders uyt dien hoofden ook ’t schip ’t Huys ten Donk direct derwaarts of liever na Bendher a Boucher gesonden, waarvan wij ons een beter succes beloven. Batavia 
Dat de tocht van de Binnen wijzend naar Manilla en alle andere pogingen om Batavia van geld te voorzien zijn mislukt , is zeer te betreuren. Batavia heeft het gevoel dat alles geprobeerd moet worden om contanten te verkrijgen , opdat niet nog meer geld aan Heren XVII hoeft te worden gevraagd. Het kan Heren XVII toch niet anders dan genoegen doen als zij zien dat alles geprobeerd wordt om de Compagnie voor de lange termijn weer gezond te maken. Men verwacht dat de daden van de Hoge Regering altijd zo zullen worden beschouwd dat de gouverneur-generaal en raden aangemoedigd worden al hun vermogens ten dienste van de Compagnie aan te wenden , niet alleen om Batavia de winst op het zilver te geven die aan het boekjaar 1 743/44 weinig heeft bijgedragen omdat het besluit daarover pas genomen is in juni 1 744, net voordat de boeken sloten, noch om het te laten bij die verbetering die volgt uit de verpachting van de boom en uit andere in 1 743 \ gemaakte redressen van voorige ongeschikte behandelingen, maar ook om Batavia tot bloei te brengen, » 
terwijl men op U Ed. Hoogagtb. ordre ook voortaan zal verpagten de pho en topho of den impost op seeker spel dat bij de Chineesen grooten binnenshuys werd gespeeld, en daardoor zowel als door een andere directie different, dog anders meede al van dien aart is als het toppen en andere dobbelspullen, zoals de waag reeds voor het jaar 1747 onder uit. december 1746 verpagt is geworden, nadat men die bij wegen van admodiatie in de eerste jaaren door herstelling van de collonie aan de verarmde Chineese officieren hadde overgelaten tot een douceur in haar officie, evenals zij dat wel veertig jaren lang bevoorens hadden gehad. 
Zodra men een nieuwe manier heeft gevonden om aan geld te komen, zal die worden ingevoerd, » 
so dat maar geschieden konde sonder de dierbare colonie onser sorge toebetrouwt en de arme gemeente in deselve te drukken en hart te vallen, hetgeene wij in alle gevallen oordeelen met het intrest van U Ed. Hoogagtb. niet te convenieeren, en om die reeden is ook tot nog toe niet g’introduceert de lijst van het kleynzegul, hoeseer die ook ingesteld was door een man die deser colonie kundig meende te zijn en daarom ook op de doenmalige eerste resumptie bij resolutie van den 2e maart 1745 inzoverre wel quoad formam g’abprobeert, dog bij nadere overdenking so hoog en soo bezwaarlijk bevonden was dat deselve alvoorens eene nadere revisie en diminutie quam te vereysschen, dat bij eerste bequame occagie staat te geschieden, dewijl dog diergelijke verbeteringen der inkomste, die enkeld en alleen haare source hebben uyt lasten die men de gemeente oplegt, de meeste omsigtigheyd en ingetogentheyd vereyschen en dus in verre na zo wezentlijk niet zijn hier te lande als degene die spruytende zijn uyt de verbeteringe van den welvaart der ingesetene en die van den handel, daaronder voornament- lijk ook het articul van den amphioen alhier het zijne contribueert, van welke verkogte 2000 kisten in maart 1 744 geen één kist onafgehaald is gebleven, schoon het waar is dat men ter zake van de grote restanten die onder uit. aug. nog daarvan bij de pakhuysen onafgehaalt waren, omdat den debiet onmogelijk konde vlotten van zo groten parthij als deese, in de tijd bij onse resolutie van den 1 1 e junij 1743 bepaalt, bij de boeken van anno 1 744 maar de helfte van die parthije heeft doen verantwoorden en bij degeene die onder uit. aug. 1745 gesloten zijn de wederhelfte, dewijl er door den oorlog op Java juyst terselver tijd met den Madurees weder ontstoken, geen apparentie was om voor uit. aug. 1 745 meer als dat te kunnen vertieren en dit misschien op eenige weynige kisten na min of meer ook de ware quantiteyt was die men in dat boekjaar hadden afgehaalt, dog het is even dese verkoping van tweeduyzent kisten en de moeyte die men gehad heeft om die afgehaald en betaalt te krijgen, mitsgaders de onsekerheyd van eene op desen voet gedirigeerde negotie van zoveel importantie, dewelke ons hebben doen overgaan tot de erectie der Amphioen Sociëteyt om eenen vaststaande debiet te hebben van twaalfhondert kisten ’s jaars, zijnde plusminus de consumptie in deese quartieren en tot dies demanueering door hoop van voordeel te engageeren een groot gedeelte van de colonie die nu op eene reguliere wijze daarbij winst doed, in stede dat voor deese veele zigzelfs en andere quame te ruïneeren sonder dat er de Compagnie door gebetert wierd, als verliesende bij verslapping van de markt, als sommige het gevoel van de hoge prijs gehad hebbende geen smaak meer daarin hadden, bijna even zoveel als zij door het opjagen van deselve somtijds quam te winnen en lopende dan nog soveel te meer gevaar van onderkruypinge, omdat particuliere kopers tot den anderen geen betrecking hebbende daartegens nog wilde nog konde waken, sodanig als thans door eenen alom verspreyden debiet van een en hetselfde lichaam geschiet. 
Door het sturen van ‘ circulaire ordres of extracten naar de onderkantoren heeft men ervoor gezorgd » 
dat, de praesidiale kamer in Zeeland zijnde, de wedergade der papieren aan deselve g’addresseert in ’t vervolg aan de kamer Amsterdam zal werden gezonden, item dat van de rendementen en eysschen der buytencomptoiren voortaan zal gemaakt werden een aparte bondel voor Nederland, onder den titul van Negotiepapieren van de buytencomptoiren. 
Wij hebben ook door den commandeur Verleng, onse eerste equipagiemeester en gecommitteerde zeeverstandige doen formeeren eene zeylaasordre voor de thuysreyse der scheepen, ofte van hier tot om de noord op de hoogte van Hitland, dewelke voortaan zal werden medengegeven aan degeene die uyt Indiën na Europa navigeeren, en wij hope dat die zal wezen van U Ed. Hoogagtb. approbatie, als zijnde genoegzaam deselfde als hetgeene ten tijden den gouverneur-generaal d’ eere hadde bij U Ed. Hoogagtb. prezent te zijn met den heer bewinthebber Hasselaar is geconcerteert. 
Ook hebben wij ontfangen U Ed. Hoogagtb. resolutie over het creëren en uytzenden van zeeofficiers, waaraan wij gaarne en met veel eerbied onderschrijven willen wat de twee eerste dassen der commandanten van de scheepen betreft, namentlijk de capitains en capitain-luytenants, maar dat de Compagnie nog beneden deselve souden moeten aanhouden eene derde zoort van hoofden, onder den gemeenen titul van schipper, kunnen wij onder reverentie niet sien dat strekken kan om meer lust en emulatie onder de zeeofficiers te verwekken, voornamentlijk onder luyden van goede extractie die men zoekt aan te queeken en die niet als ongaarne van luytenants zullen overgaan tot dien min of meer in veragting gekomenen rang van schipper, tenware U Ed. Hoogagtb. dit inconveniënt wilden wegnemen, óf met de sodanige daarvan te excu- seeren en die direct te promoveeren tot capitain-luytenants, óf met de naam van dat caracter te veranderen in die van commandeurs of luytenant-commandant, om uyt te wisschen het zobere denkbeeld dat de naam van schipper of maïtre dan wel master bij de Fransche en Engelschen en ook bij onse natie geeft met relatie tot een gants gesubordineerde functie so bij het land als bij de voorsz. en andere Europeesche natiën die in dier voegen benoemd werd, schoon de zaak zelfs op een en hetzelfde uytkomt en dus ook zeer gemakkelijk in dier voegen tot wegneming van alle aanstoot te schikken is. 
Batavia vindt dat het vastgestelde aantal officieren op de schepen te klein is. Op elk uitkomend schip moeten minstens twee luitenants , één opperstuurman, één of twee onderstuurlieden en twee derdewaaks geplaatst worden, in ieder geval tot Azië voorzien is van goede officieren. Dit moet minstens vier jaar gebeuren omdat het tekort zeer groot is. Dit blijkt uit het feit dat men personen gebruikt in contacten met andere landen voor wie men zich schaamt en die nauwelijks voor kwartiermeester worden aangezien. De jaarlijkse lijst met sloepen en vaartuigen, die vaak twee stuurlieden nodig hebben, toont aan dat men voor die schepen minstens 50 a 60 stuurlieden nodig heeft. Dit aantal is echter nog lang niet voldoende als de opmerkingen over het patrouilleren in de Oosterkwartieren worden meegenomen. Batavia verzoekt na te gaan » 
of men niet van ieder uytkomend schip aanstonds één behoorde te ligten, om de stervende en vertreckende onder deselve te remplaceeren, en so er dan van ieder uytkomend schip één sterft op de uytreyse van alle de halfdeks-officieren, daar men al dikwils twee en meer op een schip ziet ontvallen, zo zal haast blijken dat de scheepen sodanig uytgezonden maar drie of vier officieren overhouden om daarmeede hier in ’t land te varen, dat waarlijk niet te veel is, niet alleen op de reyse, maar ook bij het lossen en laden en om goede wagt te houden aan boord, mitsgaders met bood en chaloup af en aan te varen. 
Men verzoekt het reglement uit te breiden. Besparen op deze zaak kan fatale gevolgen hebben voor de scheepvaart. Batavia dringt nogmaals aan op de bouw van schepen van 150 voet Lp. v. 136 voet, ‘ dewijl men daarmede overal komen kan. » 
De Engelsche compagnie send thans scheepen uyt wel van de ordinaire lengte en breete als bevoorens, dog van boven toegestroken en dus zig vertoonende als driedekkers, hetwelke bij haar zeer goed bevonden werd, niet alleen om de ruymte en vrijheyd die het geeft bij het bestuuren der zeylen, dat alles op dat toegestrokene dek geschiet en de ruymte voor het volk omlaag vrij van regen en wind, schoon er ook al een groot vertrek voor de cajuyt werd afgeschoten met eenige appartementjes voor de officiers, maar ook omdat het in hart weer, door het toeleggen van de roosters met een presenning zeer weynig water overneemt en dus de lading des te meer guarandeert, zijnde deese toestrijking niet met roosters alleen, maar vast en doorgaande, excepto het vack in de kuyl door hetwelke de bood en chaloup werd ingelaten en een vack op het halfdek ook met roosters, zo groot als men het nemen wil; men soude dat onze bedunkens aan onse scheepen weleens kunnen probeeren, so U Ed. Hoogagtb. het goedvonden, insonderheyd zo er ook tusschen de poorten op het bovendek eenige kleyne poortjes evenals tussendeks wierden gemaakt, dewijl men dan des te gemackelijker de poorten van het bovendek, gelijk die ook zoo op deese scheepe zijn, met klappen kan maken om dezelve toe te doen in zee en dus het water nog des te meer daaruyt en het dek droog te houden, want natte dekken geven zeker min of meer ongezondheyd aan het volk dat daarop vaart. 
Men heeft ook op de ordre, bij generale missive van den 4e november 1746 ver- meld, het nodige alhier belast omtrent de wissels, des wij in hope leven dat die voortaan accurater bevonden zullen werden. 
Batavia heeft al resultaat gezien van de besluiten in de najaarsvergadering van 1 746 n. a. v. de aanhoudende vraag om mensen en schepen. Men heeft er gebruik van gemaakt om de kantoren beter van goede produkten te voorzien. Ook al is de vaart om de west opengesteld, uitgezonderd de handel in specerijen, Japans koper, tin en peper, dit wil niet zeggen dat men geen nieuwe dingen probeert. De vrije vaart komt langzaam opgang. Batavia overdrijft niet als men zegt dat toen de Compagnie nog alles verbood er misschien veel minder voor haar werd verhandeld Het wordt nu pas ernst met de handel als men de schepen en het personeel daarvoor ontvangt. De uitkomende schepen hebben sinds enige tijd slechte zeevarenden en soldaten aan boord Meer dan de helft bestaat vaak uit Fransen en Walen. Er zijn veel oude en ongezonde mensen bij, waardoor bijna alle schepen buitengewoon veel doden en zieken hebben gehad in 1 747. Van de vele soldaten heeft men niet meer overgehouden dan 200 man voor Ceylon en 2 5 als versterking voor de om de west varende schepen omdat zij zich meer met moorse dan Europese zeelieden moeten behelpen. Aangezien het tegen de orders van Heren XVII en de intentie van de gecommitteerden die bij het aannemen aanwezig zijn, is zulke zwakke mensen aan te nemen verzoekt Batavia ervoor te zorgen goed personeel te sturen. De Compagnie krijgt weleens andere mensen op de schepen dan die door de bewindhebbers aangenomen zijn. 
Amboina Er is dit jaar een goede kruidnageloogst geweest waardoor de kantoren konden worden geholpen en 400. 000 Ib voor Nederland kon worden bestemd. Banda Banda heeft de gebruikelijke hoeveelheid muskaatnoten en foelie geleverd. Makassar Het enige nieuws is » 
dat men hier door het sneuvelen van den bekende Aroe Tanetta, neef van Bonies koninginne, en een prins die weleer de Compagnie in den jaare 1742 goede diensten heeft gedaan, in de troublen op Java ontslagen is geraakt van een gevaarlijke vriend, die door zijne woelagtigheyd lastig begon te werden en wiens dood wij geloven dat de rust op Celebes al iets bevestigen zal. Timor 
Opperhoofd Jan Anthony Meulenbeek en een aantal mensen die hem vergezelden zijn tijdens een bezoek aan onderhorige plaatsen door bewoners van Ndaomane vermoord. Dit heeft tot een oorlog geleid. Het zal Batavia schepen en mensen kosten om de orde te herstellen. 
Palembang Men werkt aan het weer op gang brengen van de peperleveranties. Na de terugkeer van de Noordwolfsbergen heeft Batavia de Anna gestuurd om Palembang ‘ altijd af en aan te vaaren en daardoor des te meer onder het oog te houden. Men hoopt de achterstand in het najaar van 1747 of het voorjaar van 1 748 ingehaald te hebben omdat er aan peper geen gebrek is. 
SlAM 
Men heeft twee schepen naar Siam gestuurd » 
om met het sappanhout wat te vooren te raken en men heeft bij die gelegent- heyd evenals anno 1746 den commissiant Fek gequalificeert op de heenereyse weder dese of geene plaatsen tusschenbeyde te bezoeken, ook Ligoor aan te lopen, desnoods het comptoir aldaar te herstellen en alzo niets onverzogt te laten om goud in te ruylen en thin magtig te werden, dat nu twee jaren na den anderen met een tamelijk succes is geschied en waarbij men denkt dat de Compagnie beter hare rekening zal vinden als met groote kosten op Judja te doen. China 
China zal dit jaar, Gode gelievende, in steede van twee, vijf scheepen voor Nederland uytleveren, want men heeft eensdeels het carguasoen van de Compagnie doen vergrooten tot op vijftien of sestien tonnen inkoops en ten anderen heeft men nevens de ordinaire quantiteyt van tienduyzend picols thee in zoort voor de Compagnie nog vijftienduyzend picols thee op vragt gepermitteert vandaar direct over te senden door de ingesetenen alhier, om ons in dat articul so lange mogelijk te mainctineeren tegens onse ontwaakte competiteuren, vooral de Engelschen die ons met haar reductie ad valorem van de inkomende regten in Engeland en met het daarop gevolgde uytsenden van meer dan eens zoveel scheepen als zij bevoorens gewent waren uyt China t’huys te krijgen, anders geheel en al soude hebben uytgedijkt in een point dat wij vooreerst nog tegens haar verduuren kunnen, schoon het te vreezen is dat men op die wijse China zodanig overvaren zal dat het welhaast zal moeten sluyten, dewijl ook Deenen en Zweeden thans zig met alle magt daarop uytleggen. 
Heren XVII kunnen de Zuiderburg, Akerendam en Overnes voor Amsterdam, de Gustaaf Willem voor Zeeland, alle van 150 voet, en de Pasgeld van 136 voet voor Rotterdam verwachten. Gepland is dat zij 25. 000 pikol thee vervoeren. Dit is naar schatting slechts een derde van de thee die in Europa zal aankomen omdat er nog zes Engelse, vier Zweedse en twee Deense schepen zullen repatriëren. Onverwacht is hier nog 4 of 5000 pikol thee op vracht bijgekomen die door het opdagen van de Wickenburg en een Portugees schip uit Macao in Batavia ingekocht is door enkele inwoners. Zij mogen deze thee vervoeren met drie van de kojfieschepen, nl. twee voor Amsterdam en één voor Zeeland. 
Japan De handel trekt aan. Opperhoofd Johan Louis de Win is opnieuw daarheen vertrokken met de Westkapelle, Maarsseveen en Batavier met een lading t. w. v. ƒ 407. 504. De Westkapelle en Maarsseveen hebben de gebruikelijke goederen als manufacturen, suiker en sapanhout aan boord om de f 500. 000 te leveren die de Compagnie boven het benodigde voorde kosten van het verblijf aldaar mag verhandelen. De Batavier is, boven de eis beladen met goederen volgens opgave van het personeel, gestuurd als een middel om meer koper dan gebruikelijk te bedingen. » Malakka 
Malacca is onder uit. aug. 1746 op ƒ 7367, 9, 8 na al effen en dus minder dan het jaar bevorens ten agteren geraakt ƒ 18. 355, 19,-, en het is apparent dat hetselve onder uit. aug. 1747 te vooren zal zijn geteert, alzoo de pagten aldaar merkelijk en circa 1 2. 000 rds. geresen zijn voor het jaar 1747, waardoor dan dit comptoir door een intrin- sique verbetering van desselfs staat en door een grooten insaam van thin en inruyling van goud voor de Compagnie van beter aanschouw werd. Sumatra’s Westkust 
Sumatra’s Westcust belooft dat ook, want schoon men uit. aug. 1746 daar nog veragtert is ƒ 23. 136,-, dat selfs ƒ14. 643, 14, 8 meer is als het jaar bevoorens, zo beloven ons dog de importante carguazoenen dit jaar derwaards besteld, eerst met de Leuwerk op den 17e may passato ten bedragen van ƒ 190. 661, 8, 8, na welkers overgave dien bodem verder na Chormandel moest voortzeylen om daar lading te zoeken, en daarna of in de maand aug. deses jaars met de Galathea en Zijbecarspel tot nog ƒ 150. 948, 18, 8, waarbij nog komen ƒ40. 800, 5,- die thans met Schoonauwen derwaards afgaan, een opulenter handel voor het vervolg en teffens een grooter trocque van goud als de 2737 thailen die jongst vandaar ontfangen zijn. Bengalen 
De Hoge Regering heeft in 1747 twee zuidschepen die naar Batavia moeten terugkeren gestuurd, nl de Hof van Delft en Huis te Spijk, en drie retourschepen, nl. de Huis te Manpad, Spanderswoud en Gerechtigheid, » 
één voor Amsterdam, één voor Zeeland en het derde als het gevult kan werden voor Delft, dog dewijl dat in den jare 1746 zoo deerlijk misgevallen is met Wildrijk en het tweede schip Arnestijn nog maar ternauwernood heeft kunnen gedepecheert werden na Nederland, zo is er ook op den derden bodem van dit jaar weynig staat te maken, te meer men ook de ministers in verre na niet heeft kunnen voorzien van de benodigde contanten door schaarsheyd onser cassa alhier, sodat het derwaards gezondene carguasoen met voormelde vijf scheepen, daaronder gerekent eenig zilver dat alvorens op Chormandel ter vermunting is afgegeven, nauwelijks vierentwintig ton komt te bedragen, waarbij nog komen moet het schip dat uyt Souratte aldaar so wij hopen op zijn tijd g’arriveert zal zijn en hetgeene men nog over Malacca derwaards zal kunnen zenden na mate men nog eenig ontset bekomt van silver uyt Europa. 
CORO MANDEL 
Chormandels verbeterde lijwaatprocure is meede eene oorzake der uytputtingen onser cassa, want men heeft circa dertien thon, zo aan goederen als contanten, met de scheepen Ouwerkerk, direct voor zuyder en noorder Chormandel beladen, en de Leuwerk, over de westcust van Sumatra derwaards gedestineert, alsook met de scheepen ’t Huys te Manpad, de Geregtigheyd en Spaanderwout bij aangiering op de heenreyse na Bengale en eyndelijk met het verder na Mocha gedestineerde schip Beukensteyn derwaards moeten bestellen om den handel levendig en teffens contanten over te houden voor Ceylon en Mallabaar, daar de cas almede ledig geraakt is, zijnde ondertusschen tot hiertoe vandaar nog maar ontfangen met de Ida van noorder Chormandel ƒ 237. 476, 11, 8 en met de Vrijheyd van Nagapatnam ƒ 425. 856, 6, - ofte te samen een bedragen van ƒ 663. 332, 17, 8 zodat men nogal vrij wat te wagten heeft, te meer ook één der Japanse scheepen van Nangasakki direct over Malacca derwaards zal werden gezonden, so wij hoopen met een volle lading koper en alle het goud dat in Japan inkomt, om vroeg weder voorzien en in staat te zijn met kragt te profiteeren van de tijdsomstandigheeden. Ceylon 
Er zijn positieve veranderingen waar te nemen, » 
gelijk de importante verpagting der paarlvisserije op Aripo voor honderten- sevenduyzent rds., die volgens de advisen der ministers, met Reynhuysen ontfangen, die van den 1 7e maart en 20e april zijn, ook al bereeds vredig met voordeel voor de pagter afgelopen was, dat hope geeft van nog eenige prolongatie dier voordeelen in ’t vervolg, item de visserij op de Madureesche reeven dewelke almede jongst voor rds. 25. 000 is verpagt, dog welkers vreedige volvoering ons nog niet ter kennisse is gekomen, voorts de vreedige gesteltheyd der zaken met het hoff van Candia, uyt welkers alhier aanwezende gezanten de derde met het schip ’s Heeren Arendskerke over Malacca na Siam vertrokken is om aldaar zijne boodschap om Boedoese priesters met de minste opschudding te verrigten, en eyndelijk den goeden en verbeterden staat van het gouvernement in ’t gemeen, welkers lasten onder uit. aug. de winsten nog maar gesurpasseert hebben ƒ11 3. 392, 1 ,- en apparent dit jaar of onder uit. aug. 1747 door de voordeelen reeds gesurpasseerd zullen werden, waarbij men goede hope heeft tot een redelijke insaam van lijwaten op de Madureesche custe, en in die verwagting is men ook weder getreeden tot het afsenden der retourscheepen Sara Jacoba, Woitkensdorp en Sparenrijk na dat gouvernement met vijfhondert lasten rijs voor dat gouvernement, de tot suppletie per het Mallabaarse schip Padmos nagesondene partije daaronder begreepen, item de benodigde peper en het sappanhout voor deese vandaar retourneerde scheepen, bij dewelke wij willen hopen dat een vierde en mitsdien door het arrivement van de Waaksaamheyd uyt Mocha over Souratta met coffijbonen evenals jongst een vijfde zal kunnen gevoegd werden. Malabar 
De Compagnie leidt er een kwijnend bestaan, » 
waarbij men nog tegens onse intentie een geheel jaar daar moet sien conti- nueeren den reeds anno 1746 vandaar ontbodenen commandeur Siersma, omdat zijne gedesigneerde opvolger, den opperkoopman en Nagapatnams secunde Rinjak, niet heeft kunnen goedvinden die charge te accepteeren, die nu egter, om eenmaal een eynde te maken aan die walchelijke bestiering van saken, daar men dog nimmer iets goeds mede zoude kunnen uytvoeren, aan den op Cochim bescheyden hoofdadministrateur, den oppercoopman Corrijn Stevens, opgedragen en hem tot secunde den gewesen Matureeschen dessave Kersse toegevoegt is. Het is dan te minder te verwonderen dat Mallabaar onder uit. aug. 1746 nog ƒ 248. 1 86, 3, 8 is teruggeteerd, schoon het minder is als het voorige jaar ƒ66. 369, 17, 8. 
Batavia heeft de voor j aarsadviezen nog niet ontvangen en kan dus niets melden over de Fransen die op de kust van Malabar aan het kruisen waren tijdens de noordmoesson. 
SURAT 
Men houdt de handel gaande. De Oostkapelle en Leiden zijn daarheen vertrokken met f 387. 042 aan koopwaar. De Langewijk en Nieuwstad zullen volgen, de eerste over Bengalen, de tweede over Malabar. In 1 745/46 is f 366. 701 winst geboekt, ƒ 223. 42 7 meer 
dan in 1 744/45. Volgens de brief van het bestuur van 12 april is in de eerste zeven maanden van het boekjaar 1 746/47 f 534. 913 winst geboekt. De afzet van koopwaar groeit. » 
Mokka 
Mocha heeft met Beukesteyn, onder de directie van den capitain-luytenant Van Nimwegen en de onderkoopman Jongstal als supercarga’s, van hier jongst gekregen een gesorteerd carguasoen ten bedragen van ƒ 75. 960, 16,-, waarbij nog circa tweehondert pakken lijwaten moeten komen van Chormandel, ter inneming van dewelke denselven op den 18e aug. derwaards vertrocken is om met een volle coffijlading anno 1748 direct herwaards te keeren, teneynde deselve alsdan U Ed. Hoogagtb. van hier toe te senden met de retourschepen. Perzie 
Er valt niets positiefs te melden over de handel. De berichtgeving is nog steeds te traag. Batavia weet nu pas dat het boekjaar 1 744/45 afgesloten is met een tekort van ƒ 71. 095 , weliswaar f 11. 665 minder dan in 1 743/44, maar voor een handelsplaats ‘ een gants onaangename vertoninge’. » 
Nog onaangenamer is het de ministers bij haren brief van den 28e febr., met Horssen alhier ontfangen, te horen klagen over nog slegter verwagting voor het vervolg, dog om de weynige staat die men op de berigten vandaar kan maken is egter Nieuwalcheren op den 1 4e julij naar Gamron gezonden met een lading van ƒ127. 611, 1 9,-, met ordre om, daar niet verkoopbaar zijnde, deselve over te wijzen na Souratta, en so mag men ook hoopen dat de voorwaards reeds vermelde separatie van Basra en het na Bender a Boucher gezondene carguazoen met het Huys ten Donk groot ƒ 1 63. 853, 7,- een nieuw leven zal geven aan den half versturvenen handel in deese westersche quartieren. Java’s Oostkust 
Hier is het redelijk rustig nadat commandeur Elzo Sterrenberg is verwijderd. Hij was voor iedereen onverdraaglijk geworden en bracht verwarring. Het boekjaar 1 744/45 is nu pas afgerond De strijd tegen de regent van Madura heeft de lasten gebracht op f 818. 135. Het tekort bedroeg f 746. 170, f 187. 471 meer dan in 1 743/44. Het boekjaar 1 745/46 zal niet veel verbetering te zien geven omdat men toen pas begon met het afdanken van de inlandse troepen. Men hoopt dat onder commandeur Hohendorf de zaken beter gaan en dat men meer profijt zal hebben van het contract met de susuhunan. 
Cheribon en de Preanger Het gaat steeds beter met de invordering van koffie en andere produkten, hoewel de oogst dit jaar op veel plaatsen niet geslaagd is. Men hoopt dat dit het komende j aar zal worden goedgemaakt door een grotere invordering omdat de aanplantingen met redelijk succes voortgezet worden. Bantam De dreigende onlusten in 1 746 zijn in de kiem gesmoord. De sultan heeft met instemming van de Compagnie de opvolging veranderd. De hierbij horende plechtigheid in het begin van 1747 is door directeur-generaal Jacob Mossel bijgewoond. Om te voldoen aan de herhaalde verzoeken van de sultan is de vandaar gevluchte pangeran van Batavia naar Cey- Ion gestuurd waar hij zijn dagen moet slijten met een behoorlijke toelage die de sultan bekostigen moet. » 
Voorts blijft het comptoir hier, daar om de nabijheyd van Batavia geen aparte handel voor de Compagnie te introduceeren is, na desselfs oude trant een lastpost, die egter onder uit. aug. 1746 maar ƒ 79. 22 1 , 8, 8 groot is geweest, zijnde eene mindere veragtering van ƒ8183, 5,- in vergelijking van het jaar bevoorens. Batavia 
De handel is slap door het geldgebrek onder de inwoners. Zij zijn sterk aangewezen op de levering van produkten aan de Compagnie en betalen met het daarmee verdiende geld de Compagnie zelfs weer voor hun inkomsten. De handel door particulieren stelt nog weinig voor omdat de inlanders eraan twijfelen of de Compagnie zich aan de nieuwe regels zal houden. Ze zijn bang gebruik te maken van de aanmoedigingen die de Hoge Regering de besturen om de west aanraadt te geven om goede handelaars naar Batavia te lokken. Commandeur Abraham Roos heeft niet kunnen profiteren van zijn promotie tot extraordinaris raad omdat hij al overleden was. De Raad zal binnen enkele maanden versterkt worden door de komst van Galenus Mersen uit Nagapattinam die als gouverneur van Coromandel wordt opgevolgd door mr. Librecht Hooreman , commandeur van Jaffna. Daarentegen zal raad ordinaris Daniël Nolthenius als admiraal van de komende retourvloot met de Haarlem op eigen verzoek repatriëren. Daarmee bestaat de Hoge Regering, Jacob Mossel meegerekend, uit één ordinaris en zes extraordinaris raden, omdat de onlangs gepromoveerde ordinaris raad Julius Valentijn Steijn van Gollenesse van Heren XVII op Ceylon moet blijven en ordinaris raad Nicolaas Crul op 6 juni is overleden. De Raad van Justitie zal na de komst van het ordinaris lid mr. Nicolaas van Landschot zo goed bezet zijn dat men zelfs al een van de toegevoegde leden heeft ontslagen. Met de Diemen vaart Malachias de la Vigne mee die vermindering van straf heeft gekregen. Het publieke schandaal op het schavot is vervallen, de overige strafmaatregelen blijven gehandhaafd. De Hoge Regering wordt overladen met protesten, verzoekschriften e. d. van de Raad van Justitie die weinig aandacht verdienen maar die de Hoge Regering afhouden van belangrijker zaken. Het uitdiepen van de grachten zal nog wel het hele jaar 1 748 duren omdat men de materialen en de mensen onvoldoende kan verkrijgen. Ds. Strohé is overleden. Batavia vraagt jaarlijks zes of acht predikanten te sturen gedurende enige tijd. Sinds eind maart zijn aangekomen : » 
150 Haarlem 150 Overnes 136 Manpad 145 Beukesteyn 150 Leyden 150 Zuyderburg 136 Diemen 150 Rooswijk 123 Hagedis 145 Domburg 136 Oud Berkenrode 
makende elff schepen alle van het restant der euquipagie van anno 1745/46 en op reekening van de nieuwe voor het najaar 1746 en voorjaar 1747. 
Van Zeeland 150 Gustaaf Willem 145 Nieuw Walcheren 136 Oostcapelle 145 Woitkensdorp 
alle van de nog manqueerende seven scheepen der equipagie van anno 1745/46, waarvan dus nog drie ontbreken. 
136 Spaanderswout 
in mindering der vijf scheepen van de equipagie pro anno 1746/47. 
Zodat de voorsz. kamer Zeeland op het schrijven deses nog ten agteren is seven schepen. 
Voorts nog van de Maas en ’t Noorderquartier 136 Overschie van Delft 
136 De Voorsigtigheyd 
van Rotterdam 
130 Sijbecarspel en 136 De Hoop 
zijnde de twee manqueerende scheepen van de kamer Hoorn 
van de kamer Enkhuyzen, 
136 De Geregtigheyd 136 Lange wijk 
waarvan de equipagiën van beyde deese kameren van de voorige jaren nog resteerende effen zijn, zodat ons nu nog manqueeren vier scheepen van gemelde twee kameren en twee van de Maas. 
Sinds eind maart heeft Batavia, ongerekend Bantam, Bandjarmasin, Cheribon en Java, 30 schepen uitgezonden, » 
en daaronder de volgende tot retour, te weten: 
Over China na Nederland: 
150 voet Zuyderburg 
150 voet Akerendam voor Amsterdam 
150 voet Overnes 
150 voet Gustaaf Willem voor Zeeland, dewelke 
136 voet ’t Pasgeld voor Rotterdam 
daarbij gevoegt, de 5 scheepen uytmaken waarvan voorwaards gesproken is. 
Na Bengale: 
136 voet ’t Huys te Manpad 136 voet Spaanderwout 136 voet De Geregtigheyd 
Na Ceylon: 
145 voet Woitkensdorp 145 voet Sara Jacoba 136 voet Sparenrijk, 
waarbij nog komen kan een vierde van Ceylon selfs en een vijfde off de Waaksaamheyd uyt Mocha. 
Om rechtstreeks van Batavia te repatriëren zijn op 15 en 22 augustus en op 26 september de volgende schepen aangelegd : » 
Voor Amsterdam: 
150 voet Haarlem 150 voet Rooswijk 136 voet Oud Berkenroode 136 voet Diemen 
Voor Zeeland: 
145 voet Nieuwerkerk 145 voet Domburg 
Voor Delft: 
136 voet Overschie 
Voor Hoorn: 
136 voet De Hoop 
Voor Rotterdam: 
136 voet De Voorsigtigheyd en 
Voor Enkhuysen: 
130 voet De Vrijheyd, 
makende bij provisie tien scheepen waarbij na gedagten buyten de nascheepen nog twee off drie zullen moeten komen voor de tweede bezending, so men daartoe in staat raakt door een spoedige opdaging der nog manqueerende winter- en paasscheepen. 
Batavia noemt als belangrijkste reden om de Diemen zó vroeg te sturen dat het schip Nederland voor het einde van de voorjaarsvergadering of in maart 1 748 bereikt, het grote gebrek aan contanten. Men vraagt Heren XVII om 90 ton, waarvan een deel in het najaar van 1 748 en een deel vroeg in 1 749 ontvangen moeten worden om de handel op peil te houden. Om soelaas te bieden aan de Compagnie in Nederland had men in 1 743 en 1 744 slechts 25 ton per j aar gevraagd. Men hoopte in Azië geldbronnen aan te boren. In het najaar van 1 745 vroeg Batavia eveneens 25 ton, maar met het naschip Kleverskerke werd dit verhoogd naar 40 ton, die men nog steeds niet volledig ontvangen heeft. In de hoop dat het weer openen van de handel uit de Filippijnen en de expeditie naar de landen ten oosten van Japan contanten zouden opleveren, hield men het in 1 746 op 50 ton, waarbij het mislukken was ingecalculeerd. Inmiddels is deze hoop vervlogen. De expeditie naarde landen ten oosten van Japan is door de ‘ lompe executie tenietgelopen en in de aan voer van geld uit Manilla zit weinig schot omdat de Filippijnen enkele jaren afgesneden zijn geweest van Mexico. » 
Zo moeten wij bij de seventig tonnen waarop men de jaarlijkse benodigtheyd van Indiën dient te calculeeren, als er zulke retouren gaan als nu zedert eenige jaren, nog de twintig tonnen voegen die aan de petitie van het voorige jaar ontbreeken of die men doenmaals te weynig heeft g’eyscht om rond te kunnen schieten, en dan zal Indiën egter nog voor den ontfangst van dat ontset soverre veragterd wezen, ’tzij dat wij hier of op de onderhoorige comptoiren met negotiatiën geholpen konde werden, dat egter hier niet denkelijk is, dat men werk zal hebben om het gaande te houden en misschien anno aanstaande wel genoodzaak zal zijn tot eenen eysch van tagentig tonnen te komen of na proportie dat de retouren grooter off kleynder vallen, want men kan berekenen dat men dit jaar reeds dertig ton aan onvoldane petitiën van goud en zilver veragtert is, en het is apparent dat schoon U Ed. Hoogagtb. de restanten met de vijftien ton per Kleverskerk gevordert met de paaschscheepen van dit jaar komen te voldoen, mitsgaders completelijk de daarop gevolgde petitie van vijftig ton, men egter anno 1748 nog wel twintig ton daarbij ten agteren zal teeren omtrend de restanten van Indiën, die op het slot der generale boeken van anno 1746 reeds vrij wat veragtert of gediminueert en bij het sluyten derselve onder uit. aug. 1747 van over de vijfhondert tonnen, die zij onder uit. aug. 1743 bedroegen, wel op driehondert tonnen geslonken zullen zijn. 
De expeditie van de Herstelder en de Hervatting zou zeker een succes geworden zijn als de Compagnie andere mensen had kunnen sturen , nl. mensen die de orders met verstand hadden uitgevoerd. De beide schepen zijn in juli 1 746 uit Batavia vertrokken om ten oosten van Japan te patrouilleren , » 
en door storm en onweder op die reyse van den andere gesepareert, mitsgaders nadat zij al om de noord tot boven de veertig graden noorderbrete verdreven waren eyndelijk in de maand januarij 1747 op de zuydoostcust van Californiaen de westzijde van Mexico vervallen, mitsgaders aldaar bezig geweest zijnde om water en brandhoud te zoeken, door de volkeren dier landen, ter ordre, zo zij zeyden, van haare opperhoofden sorteerende onder den viceroy van den Spaanschen koning tot Mexico, zo onheusch ontfangen zijn dat eenige derzelve door het omslaan van de bood en dus maar bij ongeluk aan land komende, dadelijk g’apprehendeert, en andere die met vooraf bekomene permissie aan land quamen of ook maar op de wal stapten om naar vers water te vernemen, overvallen en gevangengenomen, mitsgaders niet weder aan de schepen gerestitueert maar zo men meend na Mexico en misschien wel vandaar na Spanjen opgezonden zijn. 
De Compagnie is altijd zeer toegeeflijk geweest in de bij het verdrag van Munster verboden contacten van de Spanjaarden uit Manilla met de westelijke gebieden in Azië. Men had dan ook niet verwacht dat de Nederlanders zo onheus bejegend zouden worden. Batavia verzoekt dit in gedachten te houden en de rechten van de Compagnie die aangetast worden door de inschikkelijkheid aan handelaren uit Manilla hun handel naar het westen te mogen uitbreiden, te beschermen. De geheime brief van 10 maart 1745 wordt nogmaals ernstig aanbevolen. De tweede reden voor het vroeg sturen van de Diemen is het tijdig overbrengen van de eis van koopwaar en benodigdheden. Aangezien van de benodigdheden niet meer dan het minimum wordt gevraagd, verzoekt Batavia hierop niet verder te bezuinigen zoals bij de eis voor 1747 is gebeurd. Men hoopt dat de goede soorten en kwaliteiten koopwaar tegen redelijke prijzen gestuurd worden, » 
want in die verwagting heeft men den eysch van manufactuuren merkelijk vermeerdert, dewijl wij ons versekert houden dat die quantiteyten met goed voordeel te debiteeren zijn, hier te lande vooral in Japan en China, ter welker laastgemelde plaatse men markten moet tegens andere Europeesche en dus komt het hier zeer op deese requisiten aan, gelijk de keurigheyd van den Japander ook groot genoeg is om niet alleen het minste dat er aan manqueert te remarcqueeren maar hetselve daarom zelfs af te wijsen. 
Om aan het doel te beantwoorden, nl. de afzet niet aan de concurrenten te laten, de fabrieken in Nederland tot bloei te brengen , de Compagnie een groter kapitaal in Azië te verschaffen en niet met contanten te hoeven markten, moeten de gevraagde manufacturen tegen mei 1749 als de handelstijd begint in Azië zijn. De handel loopt begin augustus af. 
Produkten die na juli 1749 arriveren moeten tot mei 1 750 opgeslagen worden met alle gevolgen van schade en verlies. Ze moeten voor het einde van 1 748 verstuurd worden. De rapporten over de visitatie van de Dauphin laten zien dat het schip in zo 'n slechte staat verkeert dat het niet met koopwaar naar Europa gestuurd kan worden. Enkele pas geladen goederen zijn verrot en vergaan uit het ruim gekomen. De grote opknapbeurt in 1 746 heeft dus niet geholpen. De Dauphin moet in Azië blijven » 
dewijl denselve over zijn geheele lijf zwak van inhouten en verbintenisse is, zijnde zo het schijnt meer gebouwt op zeylage en om veel teffens te kunnen laden dan om lange te vaaren. 
Het gezantschap naar Bandjarmasin onder leiding van opperkoopman Steven Marcus van der Heyden is een groot succes geweest. Het Compagniesprivilege van de invordering van de peper is hersteld , uitgezonderd 3 d 4000 pikol voorde Chinees Wan Kang. Vandaar ontvangen is 74. 625 Ib peper. Er ligt een schip in lading dat voor het doorbreken van de westenwind terugverwacht wordt. Het zal in november door een anderschip worden afgelost) 
om onse besetting in die revier te continueeren zoals noodsakelijk is, ten- eynde de Banjareesen na mate dat de peper afkomt deselve ook quijt kunnen werden voor goede betaling. 
Men hoopt » 
dat de Engelsche compagnie, aan dewelke den sulthan volgens de nevens- leggende copiamissive de huur heeft opgesegt (en die men nu egter siet volgens een copiacontract met haar aangegaan, dat wel sonder datum is omdat het maar een uyttreksel is hetwelke men in secretesse heeft moeten opspeuren dog apparent van het jaar 1743/44 zal wezen, dat nooyt aldaar eenige andere ingressie in den tijd deser laatste navigatie op deese plaatse heeft gehad dan onder conditie dat wij daarvan afzagen) met het zenden van scheepen direct derwaarts, nu wel zal willen suppercedeeren, dewijl wij gaarne alle verwijderinge met eenige Europeesche natie zouden willen eviteeren, als men ons maar bij het onse laat, en om ten dien eynde ook met alle moderatie omtrent dese te werk te gaan heeft men aan haare schepen, de Prins Eduard en de Dragon, die wel beyde derwaards gedestineert waren dog waarvan de laastgemelde, zijnde een kleyn scheepje de Engelsche compagnie in eygendom toebehorende, sig gereed maakte om in de maand mey deses jaars andermaal derwaards te vertrecken als hebbende reeds een vrugteloose togt na die plaats gedaan in het najaar 1746, behoorlijke insinuatiën en waarschouwing laten doen sig derwaards niet te begeven, waarop zij ook van die reyse hebben afgezien, uytwijsens de nevensleggende gewisselde brieven tusschen den gouverneur-generaal en de supercarga’s dier schepen. Want nu het eene gedane zaak is met Banjer soude men uyt andere hoofden die vrinden moeten afwijsen en sig ook dadelijk in de possessie van den privativen insaam van peper aldaar dienen te mainctineeren, dat bij ontmoeting van min redelijke menschen dan de jongst hier geweest zijnde en voorvermelde supercarga’s maar verweyderinge konde geven. 
Uit de instructie aan Bandjarmasin zal Heren XVII zijn gebleken » 
onsen deugdelijken titul tot den exclusiven handel aldaar, waarbij men zig in deese gewesten selfs wel moet mainteneeren, wat ook de memorie van den heer contrarolleur-generaal van Vrankrijk daartegens inbrengt, dewijl anders alle die voorregten nietswaardig wesen zouden en sodanigen exclusiën includeeren eene cessie van het regt dat die souverreyn heeft om deese te admitteeren en geenen af te wijsen, waarvan hij eenmaal afstand hebbende gedaan niet meester is weder te resilieeren sonder toestemming van degeene die deese voorregten, niet sub- en obreptief maar doorgaans titulo oneroso, verkreegen hebben, gelijk onse voorsaten in dese gewesten en ook wij in het geval van Banjer, zodat wij ons niet gaarne nog gewillig zoude laten ontneemen hetgeene ons zoo deugdelijk toekomt. Want zo zulke tituls niet meer gelden, so souden wij met veel meer regt als het onse kunnen reclameeren het etablissement op Mauritius, dewijl men daar nog in den jaare 1710 een volkplanting heeft gehad, en hetselve door ons niet gecedeert is aan de Fransche, die er gevolgelijk maar bij indulgentie huysvesten, evenals iemand die men op zijn ledig erf oogluykende soude permitteeren een wooning op te slaan die hij immers weder afbreeken moet als de eygenaar selfs daarop weder wonen wil. 
Het Franse eskader kruist voor de kust van Malabar, ; het Engelse voor de kust van Coromandel. Het wachten is op versterking uit Europa die een van beide het sterkst zal maken. De Engelsen hebben door het verschijnen voor het fort St. David in het voorjaar van 1747 die plaats bevrijd van een vrij sterk Frans leger dat niet vanuit zee ondersteund werd De Fransen maken zich voor een tweede aanval gereed » 
volgens het eygen aveu der Engelschen die van de zogenaamde capitulatie van Madras tot nog toe niet gejouisseert hebben terwijl die plaats in handen der Franschen is gebleven. 
P. S. Den in desen vermelde La Vigne, met Diemen niet kunnende vertrecken, staat met nader scheepsgelegentheyd te werden verzonden. 
