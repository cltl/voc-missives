XXVIII. HENDRIK ZWAARDECROON, MATTHEUS DE HAAN, ANTHONY HUYSMAN, CORNÈLIS HASSELAAR, LAURENS TOLLING, DIDERIK DURVEN, WIJBRANT BLOM EN JOHANNES PHILIPPUS SIPMAN, BATAVIA 4 december 1724. Kol. Arch. 1894, fol. 1249-1255. Na het vertrek van de retourvloot vernam men, » 
dat het schip Berkenrode had vuur gevat, oversulx den commandeur en equi¬ pagemeester Michiel Westpalm wierd illico na boord gesonden - om alles bij te brengen, wat hem nodig zoude dunken tot demping van dit - ongeval, waarvan men ook in dienselven nagt, dat is tusschen den 30 november en primo deser volkomen is meester geworden, hoewel de quaal al vrij verre was doorgeset geweest en niet anders dan het verlies van desen bodem med dies kostelijke inlading voor handen scheen, dog d’E. Comp. heefd maar alleen verloren vijf potjes med geconfijte gember benevens het buspoeder, ’twelke onder den brand is in zee gewurpen buyten eenige nodige inbraken, die in het bovenste dek moesten gemaakt werden ter inlating van water tot blussing van den brand, die omtrent de bottelerij was ontstaan en op dese wijse gepreserveerd geworden het onderste dek, alsoo het vuur daarvan door bovengem. infusie van water wierd afgehouden en eyn- delijk alles - overwonnen en verbeterd. 
Michiel Westpalm kwam in 1710 uit als onderstuurman, 1712 opperstuurman, 1716 schippersrang en onderequipagemeester, 1718 commandeur en opperequipagemeester, 1726 raad-extraordinair van Indië, 1729 tevens commissaris der mijnwerken, president van weesmeesteren en kolonel der burgerij, 1730 raad-ordinair, 1732 Directeur-Generaal, aug. 1734 gestorven. 
Van Dishoeck, die aan boord was, is met het schip tot 4 dec. opgehouden, de andere schepen voeren door naar het hoge land van Bantam; men is sinds 1718 zeer tevreden over Westpalm; 2 dec. vernam men uit een brief van 24 nov. uit Semarang, dat de resterende Baliërs zich voor den Susuhunan zullen vernederen, men weet niet, of h (j ze in leven zal laten; 3 dec. kwam uit Noord-Coromandel de Huis ter Boede met maar 482 pak textiel, waard f. 206732; Bimlipatam was te laat met het inpakken, Ramurasu » 
opnieuw de dorpen van Palicol en Daatcheron heefd in ’t rumoer gebragt en gedreygd om alles te sullen vernielen, in cas hem niet wierden opgebragt sijne ordinaire geschenken voor den tijd van 5 jaren, bij d’onse ingehouden. 
De heidense landheren schijnen het Moorse juk van de hals te willen schuiven; de Oostendenaren zijn met de Moren van Bengalen en Suratte overhoop geraakt » 
