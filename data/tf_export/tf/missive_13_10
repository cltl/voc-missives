XXXVI. JACOB MOSSEL, JACOB VAN DER WAEYEN, PETRUS ALBERTUSVAN DER PARRA, JURGEN VAN DER SPAR, PIETER VAN DE VELDE, DITHARD VAN RHEEDE, ADRIAAN DE NIJS, HUIJBERT WILLEM VANBAZEL, LIBRECHT HOOREMAN, JOAN ANDREAS VAN HOHENDORF, JEREMIAS VAN RIEMSDIJK en REYNIER DE KLERK, BATAVIA 30 april 1759. Kol. Arch. 2808, VOC 2916, fol. 1224-1240. In de brief van 31 december 1758 werd bericht dat de Buitenzorg in het voorjaar naar patria zou vertrekken. Nu dit schip vertrekt kan er een brief meegezonden worden. » 
SlAM 
Siam, dat den koning overleden is en een zijner zonen na en onder veel onrust den troon bekleed, regeerende zeer tirannicq. Dog ’twelke weynig relatie heeft tot de zaken der E. Compagnie, die aldaar van weynig belang zijn. 
De zaken in Siam gaan onveranderd voort. Het vasthouden van het schip valt het bestuur niet aan te rekenen; het vertrok pas 9 februari 1 759 en kwam in april te Batavia aan. 
Japan Er vertrekken drie schepen naar Japan met daarop het wederom benoemde opperhoofd Herbert Vermeulen. Om stormen te vermijden zullen de schepen voor taan op 10 of uiterlijk 15 juni vertrekken. China Per de Velsen is uit China ƒ 200. 000 aan goud ontvangen, maar ƒ 90. 606 aan goud per de Renswoude, dat bij het Noord Eiland aan de sloep Overmaas werd overgegeven, ging door een storm verloren. Het onderzoek is aan de advocaat -fiscaal opgedragen. Er bleef ƒ 400. 000 over op de bezending, wat ter levering van goud en op interest aan de Kantonse kooplieden is gelaten. Als Batavia niet weet hoeveel geld en goederen gestuurd worden, kan zich, zoals dit jaar, een bankroet voordoen. De Buisken ging naar Trengganu om 150. 000 Ib peper, die commissiant Anthonij Abraham Werndley daar voor acht Spaans het pikol inkocht, te vervoeren samen met wat hij voor 10 Spaans kan inkopen. De Hoge Regering heeft minder vertrouwen in de inkoop dan Werndley en verwacht eerder 3000, of iets meer, dan 30. 000 pikol te kunnen verwerven. Sumatra’s Westkust Naar Sumatra’s Westkust zijn de Pasgeld en de bark de Buis met een lading t. w. v. ƒ 295. 097 aan textiel gezonden. Aangezien er eind augustus 1758 nog ƒ 441. 723 was, wordt daar vandaan veel goud verwacht, als het bericht opgaat dat er niet genoeg textiel gezonden kan worden. Bengalen De Mossel is naar Bengalen gezonden en moet onderweg te Nagapattinam f 500. 000 aan ropia’s, die daarheen gezonden waren wegens gebrek aan goud, maar niet verkocht zijn, ophalen. Uit Bengalen zijn geen brieven ontvangen, zodat de laatste berichten met de retourschepen zullen komen. COROMANDEL De brieven van september 1 758 uit Coromandel, die vertraagd waren door de storm die de Kasteel van Tilburg overviel, en op Ceylon zijn blijven liggen, zijn ingehaald door die van 6 december. Daarin werd bericht dat » 
de Franse regeeringe te Pondicherij geweygert heeft ’t schip Haarlem, of desselfs lading, te restitueeren, of te antwoorden op de aangebode overgave der door de Engelse voor Nagapatnam genomen sloep. Zulks deselve het bij een protest hebben moeten laten berusten. 
Wijders is ’t schip Oost Cappelle, gelijk w’ reets in december gemeld hebben, van Sadraspatnam de reys na Bengale vervorderende, vijf mijlen van daar door een Frans oorlogschip, Centaur genaamt, ontmoet, ter rheede van Mazulipatnam opgebragt en gevisiteert, voorgevende dat de touwen daarin geladen voor de Engelse waren. 
Overtuigd van het tegendeel, protesteerde Compagnies resident bij de Franse interim-gouverneur De N ijs. De Oostkapelle werd daarop vrijgegeven, maar zonk in ruime zee voor Vishakhapatnam na verlies van masten, onttakeling en nadat ze van achteren vol water was gelopen. Twaalf man bereikten met de schuit veilig Srikakulam. » 
In december hebben de Franse onder commando van den generaal-major monsieur Soupier een attacque gewaagd op Singelepette, dat door de Engelsen eenigen tijd verlaten, naderhand toen weder geoccupeert was. Dog zijn met verlies van 4 a 500 Europeesen gerepousseert en na Carringoedie Palium geretireert, alwaar de Engelsen haar vervolgens aangevallen zijn en op dezelve veroverd hebben 100 veldtenten, de geheele bagagie, nevens drie canons en twee mortieren. Waarop den generaal Lallij van daar opgebroken en na Cansjewarom gemarcheert is, hebbende zodanigen gebrek aan geld dat de troupes in geen ses maanden hadden konnen betalen. Dog egter in dezelve maand nog lust gehad de Engelse stad Madraspatnam, of ’t fort St. George, te gaan belegeren, terwijl een commando dragonders en marine den 31e dito te Sadras¬ patnam aangekomen en met een ander commando, dat zig reets daar bevond vereenigd, twee derzelver hoofdofficieren de visite bij onzen resident latende vragen, zonder antwoord daarop af te wagten met een groot gevolg de wagt overweldigden en met blote degens binnen de gefortificeerde logie drongen, de militairen ontwapenden en arresteerden, onder aanzegging dat zulks de ordre van monsieur d’ Lallij was, en dat z’ ’t fort en dorp in possessie zouden houden tot de overgang van Madraspatnam, quasi opdat de Engelsen zig daar niet van zouden bedienen. Voorgevende uyt een onderschepte brief gebleken te wezen dat den Engels commandeur Caillouw zig binnen 24 uuren meester van Sadraspatnam zoude gemaakt hebben, waarvan de frivoolheyd volkomen blijkt, alzo die om de zuyd na ’t Tansjaoerse was. Voorts hebben z’ van alle Compagnies effecten, ammonitie etc. een opgave gepretendeert om tegens de boeken te confronteeeren en alzo te zien of er geen Engelse effecten onder waren, nemende wijders een Engelsman Smith, die zig aldaar ophielde, in arrest en zonden hem zodanig na Pondicherij. Terwijl den collonel comte De Moldave over de reden van zulk vijandelijk bedrijf aangesproken, ten blijke harer onbestendigheyd, nu declareerde daar toegetreden te te zijn tot represaille van ’t ongelijk dat de Franse te Ben¬ gale. Nagapatnam en Paliacatta. waarvan onze papieren van die plaatzen het tegendeel voldoende aantonen en bewijzen, zouden ondergaan hebben, en dat er ordre was gegeven om Paliacatta terzelver tijd in bezit te neemen. Ondertusschen was volgens Paliacatse brief van 5e februarij en zeker relaas het Frans leger medio december voor Madraspatnam gekomen, hebbende de zwarte stad of voorstad met verlies van wel 300 man ingenomen. Dog voor ’t verdere een dappere tegenstand gevonden, in dier voegen dat al ontrent 1000 Europeesen daarvoor verloren hadden en nog maar 2000 derzelve sterk waren, schijnende egter het lot dezer plaatze te zullen dependeeren van de aankomst der vloote van de een of ander. Konnende die van de Engelse niet lang na voorsz. dato uytgebleven zijn, dewijl medio januarij reets de Mallabaar na ’t zuyden gepasseert waren. Ondertusschen hebben de Franse mede te Pondicherij aangehouden en ten haren dienst ge-employeert het geld dat de Deenen van Tranquebaar na Pondicherij ter vermunting tot ropias (als welke zoort de meeste cours hebben) gezonden hadden. En omtrent Madraspatnam doen aanhouden en employeeren een schip van de Portugeesen. komende van Macao in China, over Malacca en Paliacatta zuyd opstevenende, met een rijke lading, waaronder ongetwijfeld een parthij goud zal wesen. Mitsgaders rondom Paliacatta vanwegen haren nabab de tollen laten heffen, zonder dat deze plaatze zelve nog aanstoot geleden heeft, apparent omdat z’ zien dat ’t opperhoofd Van Eek, door zo een snood bedrog gewaarschouwd, zeer wel op hoede is. Want aan hare intentie is niet te twijffelen, als men bij het gezegde te Sadraspatnam vergelijkt het geschrevene door den Pondicherijsen raadsheer Boijellau aan de heer Cherrau, tresaurier-generaal van ’t Franse leger, in deese woorden: ’Men heeft alhier gezegt dat Uw E. na Paliacatta had gezonden om aldaar geld ter leen op te neemen. Men twijffeld aan den uytslag. En men agt dat het beter zoude geweest zijn zulks door geweld te eysschen bij wege van brandschattingen. ’T schijnd dat het aan geen voorwendzels en zelfs aan geen gegronde redenen moest ontbreeken. Vide brief van den Madras gouverneur mr. Pigot aan mr. Brooke, die hier nevens overgaat. ’ 
Den prins Annandarasoe, erfregent over de landen ontrent Bimilipatnam, wiens vader Visiaramarasoe, zo men zegt, met kennisse van monsieur Bussij vermoord is, quam in ’t verleden najaar na Siccacol, nam den nabab Anna Wardichan, door monsieur Bussie in die post gesteld, nevens een daar verblijf houdenden Fransman Azam, in arrest, en den Fransman vervolgens het leven. Trok daarop na de zuyd, nadat voormelte nabab, die hem met een pistoolschoot in zijn been geschoten en ook vier kleene wonden met een buyksteker hadde toegebragt, nevens zijne broeders gedood was, nam Visiagapatnam weder voor de Engelse in. En wierde daaromtrent vervolgens versterkt met het volk dat van Calcatta derwaarts gezonden was en volgens de Bengaalse brief na herwaart van 21e november op 1300 begroot wierd, maar na waarschijnlijker berigten niet half zo groot geweest is. Waarmede tezamen optrokken tegen ’t Frans leger, dat onder monsieur Conflans uyt Golconda afgezakt was en zig aan de rivier Rasiemahindre campeerde, en ’tzelve den 10e december versloegen, waarbij deselve 60 Europese gevangenen, 32 stukken canon en de verdere bagagie der Fransen zouden gekregen hebben. En daarna tegen Mazulipatnam opgetrokken zijn, welkers garnisoen meest na Madraspatnam en daarbij de belegering geëmployeert is. 
De Mossel is in februari 1759 naar Coromandel gezonden om ƒ 333. 000 aan goud over te brengen en met enig zilver van Nagapattinam door te zeilen naar Bengalen. Wegens de gewelddadigheden door de Fransen is het vertrek in maart van de Wereld uitgesteld totdat er samen met andere schepen gevaren kan worden. » 
Surat 
Soeratte anno passato van gouverneur verandert zijnde, gelijk bij de voorjaarbrief aangehaald is, bleef niet langer in die ruste, alzo den Sewase of Marattijse vorst Ballasie Ballaraino den voormaligen stads- en casteelsgouverneur Mia Atsjent, of nu genaamt nabab Miermoe Uddienchan, in augustus van Bassijn na derwaart zond om zijn broeders zoon, den stadsgouverneur Alie Nawaaschan, uyt den zetel te ligten. Dewelke uyt oneenigheyd tusschen stads- en casteelsgouverneur voordeel trekkende, met den casteelsgouverneur accoord sloot en den stadsgouververneur tot onderwerping bragt en zig in dat gouvernement nederzettede. Batavia 
Op leningen is op 6 maart 1759 f 196. 800 af gelost en, als de uitkomende schepen tijdig arriveren, kan er meer af gelost worden. Zoals in de resolutie van 29 december 1758 is vermeld, werd uit wilde Ambonse kruidnagels en nootmuskaat onbruikbare stinkende olie gedistilleerd. Om de Limphose vaart met de Chinese jonken te heropenen hebben de reders 3000 pikol peper tegen de oude prijs van rsd 12 het pikol gevraagd. Op 12 april 1759 is het volgende overwogen: aanvoer 8 miljoen Ib, mocht de afzet naar Nederland door dalende prijzen 6 miljoen Ib worden, en de af zet om de west van 500. 000 Ib tegen ƒ 44 de 100 Ib, zodat er een overschot is en China bovendien door Engelsen en Portugezen van peper voorzien wordt. Verzenden van peper gaat ten koste van scheepsruimte voor tin, maar de peperhandel moet toch doorgaan. Op 3 september 1756 is besloten tegen ƒ 30 de 100 Ib te verkopen, maar op 24 mei 1757 dat het antwoord op deze overwegingen af gewacht zal worden en dat de prijs van f 44 de 100 Ib dus blijft gelden. Zo heeft men het raadzaam gevonden niet lager dan ƒ 38, 5,- te gaan, maar de reders kwamen daar niet mee uit, omdat ze er verleden jaar ter plaatse taël 12, 7 de pikol of ƒ 44, 14,- de 100 Ib voor maakten. Nadere orders worden af gewacht. » 
De bijbel in de Maleytse tale met een Arabise letter thans geheel afgedrukt zijnde, hebben w’ de eere U Wel Edele Hoogachtbare daarvan vijftig exemplaren te laten toekomen. 
Ten aanzien van twee verzoeken die 18 april 1 758 werden overgezonden, betreffende kapitein-ter-zee Maarten van der Meer voor ontheffing van ƒ 8803 wegens tekorten op de lading van de Deunisveld en Bevalligheid is 23 maart 1759 besloten deze af te wijzen. Het is genoteerd dat Van der Meer terecht aanvoert, dat hij bij besluit van 23 juli 1752 ontheven is van ƒ 4563 licht, of f 5732 zwaar geld, wegens goederen die beschadigd in Japan zijn aangevoerd, en dat de vergoeding van ƒ 38 uit 50 bovenmatig verantwoorde windbomen voortkwam. De belasting van f 2207 wegens 2300 Ib Japans staafkoper is minder vreemd, wanneer bedacht wordt dat ze voortkwam uit het feit, dat het personeel te Bengalen de gezagvoerder van de Deunisveld de Japanse pikol of koperkistje voor 120 Ib i. p. v. 121 Ib liet verantwoorden. Deze is daarvoor bij besluit van de Hoge Regering van 23 juli 1748 niet alleen terecht belast, maar heeft per pikol j Ib voor zichzelf gehouden, omdat een Japans kistje op de Hollandse schaal tegen 120 Ib op 12 lj is berekend. Van der Meer moet nog belast worden met 460 Ib tot f 441. De stukken in deze zaken zijn in kopie bijgevoegd. De Drie Papegaaien van de kamer Amsterdam arriveerde op 13 februari 1759, de Welgelegen van Enkhuizen 9 maart en de Eendracht van Amsterdam 16 april, zodat er een tekort aan schepen voor de reis naar Japan of de Westerkwar tieren is. Hoewel de Buitenzorg, waarmee deze brief wordt verzonden, tussen de rede en Onrust op het rif van Purmerend vastraakte, bleek ze niet beschadigd te zijn en kon 12 april besloten worden haar vertrek te handhaven. Het retour sedert half oktober 1 758 bedraagt ƒ 3. 622. 909, inclusief de Buitenzorg, die voor ƒ 138. 919 aan peper, suiker, tin, sapanhout en thee als vracht heeft. Een eis voor artilleriegoederen wordt meegezonden. Het bedrag aan assignaties bedraagt f 151. 558. 
Verleende assignaties boven f 25. 000 : commissarissen van de Bank Courant en Bankvan Leening aan Abraham en Paul Chatelein en Nicolaas Menkema te Amsterdam, alsgemachtigden van de gerepatrieerde opperkoopman Seneca Ingerssen, aan Jan Pan sche¬pen te Enkhuizen, als voogd over jonkheer en jonkvrouwe Jacob en Chatharina JohannaMossel, aan Jan Koning c. s. te Enkhuizen tezamen ƒ 44. 416.» 
