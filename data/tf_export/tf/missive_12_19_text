XIX. JACOB MOSSEL, JACOB VAN DER WAEYEN, PETRUS ALBERTUS VANDER PARRA, JURGEN VAN DER SPAR, JULIUS VALENTIJN STEUN VAN GOL-LENESSE, PIETER VAN DE VELDE, DITHARD VAN RHEEDE, ADRIAAN DENIJS, HUIJBERT WILLEM VAN BAZEL en LIBRECHT HOOREMAN, BATAVIA31 december 1753. 
Van Tematen hebben wij nevens het origineel van de brief der ministers van den 8e sept. 1752 ontfangen een commissoriaal rapport in dato 16 aug. bevorens, in dorso gemerkt Lit. Q no. 2, en de verdere nodige bijlagen, gelijk ook een nadere brief van den 28e aug. jongstleden geteekent Lit. Q no. 3, ten blijke dat die saak aldaar naar d’ intentie van den souverain en onse ordres is behandelt, uytgenomen dat d’ onkosten door d’ aldaar gevaceert hebbende commissarissen in rekening gebragt, wel sestig rds. bedragende en ten deele bestaande in dingen waarvan sij sig seer wel souden hebben kunnen passeeren, te ruym genomen sijn, waaromme wij goedgevonden hebben daarvoor maar in ’t geheel dertig rds. te valideeren. 
Ten comptoire Palembang is de heffing mede behoorlijk geschied en ons door de bediendens aldaar dientwegen onder anderen toegesonden een notitie van het bedragen der gedane foumissementen, desen in copia authenticq versellende en in dorso gemerkt Lit. T no. 2. 
Ook verseld dese een extract-missive der bediendens in Japan in dato 6 dec. 1752 en copia authenticq van de daarbij vermelde notitie van het bedragen der respectievelijke foumissementen, gecoteerd Lit. U no. 1 en 2, ten blijke dat die saak aldaar mede behoorlijk is afgedaan. 
Soals sulx ook heeft plaatsgehad in China, volgens vandaar ontfangen advis in dato 24 febr. deses jaars en het daartoe onder anderen gehorende commissoriaal rapport dese mede in copia bijgevoegt gemerkt Lit. V no. 1 en 2. 
Te Malacca heeft deese saak niet alleen mede behoorlijk effect gesorteerd, uytwijsens copia missive van den gouverneur en raad in dato 31 jan. jongstleden, die al het nodige aantoond en in dorso getekent is Lit. W. 
Maar ook op Sumatra’s Westcust, volgens een ontfangene brief van de te Padang gevaceert hebbende commissarissen in dato 15 april anno passato, waarvan ook een afschrift hiernevens gaat, gemerkt Lit. X. 
En op Cormandel, volgens d’ advisen der ministers te Nagapatnam van den 28e nov. en 22e dec. des voorleden, item 1 april deses jaars, alle in copia hiernevens gaande en op de rugge gecoteerd Lit. S no. 8, 9 en 10, waaraan ons met eerbied refereeren. 
Gelijk ook aan een extract-brief van den resident te Gamron van den 8e febr. passato getekent Lit. IJ, volgens dewelke de collecte aldaar mede behoorlijk is g’effectueerd, onder elucidatie nogthans dat mamoedies 983 uytmaken ƒ 254, 18,-. 
Van Cabo de Goede Hoop hebben wij successive de nodige berigten ontfangen, dan dewijl de laaste brief der ministers over dese materie van den 3e sept. laastleden en de daarnevens overgesondene specificque notitie alles contineeren wat naar ons begrip tot U Wel Edele Hoogagtbare kennisse dient gebragt te werden, sullen wij deselve alleen desen laten accompagneeren, sijnde in dorso gemerkt Lit. Z no. 1 en 2. 
Maar van Banjermassing, Jambij, Siam, Bengale, Ceilon, Mallabaar, Souratta, Bassoura en Java’s Oostcust sien wij nog de nodige advisen desen aangaande tegemoet, hebbende van de drie eerstgemelde comptoiren alsook van Bengale en Bassora nog in ’t geheel geen, en van de vier overige maar alleen berigt ontfangen, dat de nodige schikkingen tot d’ executie onser ordres daaromtrend gemaakt waren, schoon w’ egter niet twijfelen dat hetselve reets voor het schrijven deses alomme sijn beslag ten vollen sal hebben erlangt. 
En ten opsigte van Batavia hebben wij ditmaal niets van eenige remarque te bedeelen, weshalven wij de vrijheid neemen ons daaromtrend almede te gedragen aan onse resolutiën van den 16e januarij, 6e april, 29e mey, 19e october en 20e dec. jongstleeden, die alle in extract te vinden sijn onder de bijlagen deses. 
