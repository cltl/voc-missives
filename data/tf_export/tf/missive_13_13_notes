In de generale brief van 31 december 1759 werd de hoop uitgesproken dat in het voorjaar met de Blijdorp de laatste berichten verzonden konden worden. Helaas kwamen er geen schepen aan uit Coromandel, Ceylon, Malabar en Perzië. Uit Surat kwam de Waakzaamheid aan, die op 17 januari 1760 vandaar was vertrokken. Een maand eerder was het Hof d’ Uno met de vaderlandse retourlading vandaar naar Ceylon vertrokken. De geruchten over de slechte ontwikkelingen in Bengalen die de Blijdorp meebracht, werden met de komst van de Bleiswijk op 9 april 1760 bevestigd. Onder Bengalen wordt dit behandeld. Over de vier oosterse provincies is niets van belang te melden. 
De nieuwe resident Lodewijk Wilkens de Lite is met de Batavier en ƒ 182. 000 aan contanten naar Bandjarmasin vertrokken. » 
Uit Japan kwamen de Leimuiden, Zuid-Beveland en De Drie Papegaaien met een lading t. w. v. ƒ 553. 537, waaronder de verwachte 15. 000 kistjes koper, bij inkoop t. w. v. ƒ 403. 495, waarop na aftrek van alle lasten een winst van ƒ 103. 368, of 25$%o is behaald. » 
De Pasgeld zal deze schepen spoedig volgen. Het bestuur bericht dat het met Radja Alam, een halfbroer van Radja Mahmud, een contract zal sluiten om deze te verdelgen. Radja Alam zal daarvoor naar Malakka komen. In de brief van 22 april 1760 is hiervoor toestemming gegeven. 
Uit China is 1294 mark , ofwel ƒ 412. 149, aan goud ontvangen. De schepen de Kronenburg, Vrouwe Geertruida en Vrouwe Petronella Maria hebben deze afgegeven in Straat Sunda, maar over hun handel en lading werd niets vernomen. 
Van de eis van Sumatra’s Westkust van 856 pakken textiel is met de Waakzaamheid 268 pakken voldaan om zo snel mogelijk van het grote restant, dat volgens de brief van het bestuur van 22 januari 1760 nog 618 pakken bedroeg, af te komen. Met dat schip is de eerste koopman van het kasteel Christiaan Lodewijk Senff als hoofd daarheen gezonden om de huidige commandeur aldaar Fredrik van de Wal te vervangen. Deze verzocht wegens zwakheid en daaruit voortkomend geheugenverlies zijn vervanging. Zijn gage zal met het transport aan zijn opvolger stoppen, aangezien zijn vijfjarig verband pas is begonnen. » 
Er is 22 april 1 760 besloten om te Natal en Tapanuli een kleine post aan te houden, maar zich niet met de daar gebleven woningen, ammunitie etc. van de Engelsen te bemoeien en zeker niet wat de onderhorigheden van Benkulen en de in beslag genomen goederen betreft. Als de Engelsen zijn vertrokken, zal de peper waarmee de inlander komt, ingekocht worden voor de Compagnie en het Bantamse. Men wacht bevelen in deze van Heren XVII af. 
Het bestuur zal met de Welgelegen aan Heren XVII verslag hebben gedaan over Bengalen. De berichten die de Bleiswijk naar Batavia bracht, worden in een geheime brief behandeld. 
In die geheime brief wordt ook bericht welke middelen ter beveiliging naar Coromandel zijn gezonden. Daarheen is in februari 1760 met de Vredestein ƒ 511. 738 aan goud gezonden. Onder het schrijven van deze brief kwam de Hof d’ Uno op 16 april binnen. 
Dit schip bracht een brief van 11 februari 1760 uit Ceylon. Daarvandaan waren op 14 november 1759 de Tulpenburg en de Vrouwe Rebecca Jacoba en op 31 januari 1760 de Liefde en de Vrijburg naar Nederland vertrokken met een retourlading t. w. v. ƒ 1. 101. 350, waaronder 560. 000 Ib kaneel. Er was nog net gelegenheid om 116 pakken textiel die op 30 januari met de Hof d' Uno te Galle aankwamen, in de laatste twee retourschepen over te laden. Verder wordt verwezen naar de brief uit Ceylon aan Heren XVII van 23 januari met de bijlagen aan de Hoge Regering. 
Voor Malabar wordt verwezen naar de brief vandaar van 26 oktober 1 759 aan Heren XVII. 
De handel te Surat verloopt, ondanks de machinaties van de Engelsen, bevredigend. De lading van de Lekkerland en Kattendijke is tegen redelijke prijzen verkocht. » 
De Waakzaamheid bracht uit Surat een lading t. w. v. f 332. 921 aan, waaronder 200. 000 ropias. De Hof d' Uno vervoerde voor Nederland t. w. v. f 74. 062 en voor Azië t. w. v. f 257. 355, terwijl de Jonge Jakob een lading t. w. v. f 78. 669 naar Ceylon bracht, waaronder f 66. 688 voor Nederland. Dit vaartuig maakte zich te Ketsmanduwe meester van een scheepje en joeg twee andere het strand op, waarmee een vordering op de vorst ter plaatse voor eerder geroofde goederen is binnengehaald. Deze trachtte nu, zelfs via de Engelsen en Compagnies makelaars, de vriendschap van de Compagnie te herwinnen. Kharg Uit Kharg is de Middelburg na een reis van vier maanden op 17 april aangekomen met ƒ 391. 950 aan contanten en ƒ 50. 570 aan Kirmanse wol, koperwerken etc. Daarmee kwam ook het afgetreden opperhoofd Tido Frederik baron van Kniphausen terug. In 1758/59 was de handel daar geslaagd met een winst van f 266. 786 op een inkoopbedrag van ƒ 408. 008. » 
De Engelse schepen de Walpole, Dilfry, Winchelsea, Prince of Wales, Dragon en Brittannia hebben, uit China komende, te Sumenep water en brandhout ingenomen en na 8 dagen op 15 februari 1760 hun reis naar Engeland via Straat Bali voortgezet. 
Op Java’s Oostkust en te Bantam is het rustig. » 
Ten vervolge op de generale missive van 31 december 1759, wordt over het vonnis van de Raad van Justitie inzake het ordinair lid mr. Johannes Nobel versus weesmeesters slechts opgemerkt dat bij besluit van 1 februari 1760 is bepaald dat het bedrag waartoe veroordeeld is, uit de gelden van de weeskamer voldaan kunnen worden. Wat echter de boedel van Jacobus Brummert te boven mocht gaan, inclusief de proceskosten, zal voor de ene helft door de twee proces- en legaatbezorgers, en voor de andere door de procureur van de kamer vergoed worden. Men kan beide partijen niet van onvoorzichtigheid vrijpleiten. Bij besluit van 19 februari 1760 zijn de proces- en legaatbezorgers van hun aandeel ontheven op grond van de verklaring van weesmeesters dat de eerstgenoemde uitsluitend op hun bevel gehandeld hadden. Deze zullen eveneens uit de gelden van de kamer voldaan worden. Volgens een ander vonnis, waarvan in de brief van 31 december 1759 eveneens melding is gemaakt, was dat wat aan de erfgenamen van Jan Hilgers schuldig was, uit de gelden van de kamer betaald. Nu is besloten dat door de gewezen secretaris van de weeskamer en thans gouverneur in Amboina, Meijert Joan van Idsinga, te laten vergoeden. Hij heeft geen voldoende voorzieningen getroffen. Wat als een uitbreiding van de statutaire wet van 24 januari 1 708 en ter geruststelling van weesmeesters en hun pupillen besloten is, staat in het besluit van 4 maart 1760. In de brief van 31 december 1759 is onder Bengalen melding gemaakt van het protest van Pierre Marsouin, een Fransman wiens scheepje door een schip, varende onder Compagnies vlag en pas, naar Calcutta was opgebracht. De advocaat- fiscaal heeft in het bijgaande bericht duidelijk aangetoond dat dit enkel bedrog moet zijn, omdat in het register van passen zo’n vaartuig niet voorkomt. Deze informatie is naar Bengalen en Coromandel doorgegeven. » 
Uit het besluit van 8 januari 1 760 blijkt hoe dit geld zonder schade voor Bengalen gebruikt kan worden. Door de koers van de ropia te Batavia op 27 stuivers te stellen, zal de aanvoer zeker aanzienlijk verminderen. Om te Batavia gebrek aan diversiteit in munten te voorkomen, wordt om halve en kwart gekartelde dukatons gevraagd, die respectievelijk tegen 40 en 20 stuivers uitgegeven zullen worden, en om dubbele schellingen, waarom in een brief van 24 september 1751 al gevraagd was. Zoals uit de resolutie van 8 januari 1 760 blijkt, is om bedrog bij het stempelen van ongekartelde dukaten tegen te gaan, deze op slechts 18 schellingen gesteld. In de resolutie van 14 maart 1760 staat waarom aan de luitenant van de Chinezen Kon Hong Liang 1500 pikol peper tegen 15 rsd, of ƒ 36, de pikol voor de handel op Limpho is verkocht. Het komt erop neer dat » 
Van het goud verloren bij het omslaan van de sloep Overmaas, was per 31 december 1759 56-fifr en nu in het totaal 170-fif staaf achterhaald. De dienaren te Bantam hebben weinig hoop dat de ontbrekende 9-jffr staaf nog opgespoord zullen worden. De fiscaal aldaar, Lodewijk Wilkens de Lile, nu resident te Bandjarmasin, kreeg voor zijn ijver bij het opsporen een beloning van rsd 1000. De kapitein-ter-zee Wolphert Abraham Brahe, die wegens de lange reis van Diwel Chindi en zware onkosten te Benkulen bij besluit van 28 maart 1 758 in handen van de advocaat- fiscaal was gesteld, is door de Raad van Justitie ontheven van de eis tot vergoeding van die onkosten voor een bedrag van ƒ 11. 097. Wegens 
enige onbetamelijke uitlatingen in het contraire advies in deze zaak van het extraordinair lid mr. Paulus Ferriet, is hij tot een boete van 100 dukaton veroordeeld , onder het bevel niet dan voordat hij betaald heeft uit de recollementskamer te gaan, hoewel hij aanbood die bewoordingen in te trekken. Ferriet verzocht de Hoge Regering om in deze te adviseren en hem uit arrest te ontslaan. Nadat bij besluit van 1 februari het genoemde advies van Ferriet en de notulen van de Raad van Justitie waren opgevraagd en de Raad zijn leedwezen over het voorval had uitgesproken en om een besluit had gevraagd, is het goedgevonden Paulus Ferriet kost en schadeloos uit zijn arrest te ontslaan, zonder in de merites van de zaak te treden. Daarbij is verklaard dat Heren XVII in een missive van II mei 1677 de Raad van Justitie hadden verboden om enig lid in zijn persoon of ambt te belemmeren, tenzij op aanklacht van de fiscaal voor een delict van belang, waarvan de Hoge Regering dan in het geheim kennis dient te worden gegeven. De Raad van Justitie is bevolen zich hiernaar tot nader order van Heren XVII te gedragen. De generale Indische negotieboeken over 17 57 158 worden nu overgezonden. De inkomsten over geheel Azië bedroegen ƒ 8. 260. 760 en de uitgaven ƒ 7. 610. 668, wat het positieve saldo op f 638. 879 brengt; het voorafgaande jaar was het negatieve saldo ƒ 1. 528. 650, zodat dat nu op f 889. 771 uitkomt. Het kapitaal in Azië per eind augustus 1758 bedraagt f 40. 269. 829, wat ƒ 812. 836 meer is dan in het voorafgaande jaar. Omdat het restant van 235. 417 Ib salpeter te Batavia nodig is, werd er 200. 000 Ib poedersuiker gebruikt om het thans vertrekkende schip de Blij dorp de nodige onderzwaarte te geven, hoewel de vorige retourschepen reeds 193. 922 Ib boven de bestelde 2. 000. 000 Ib vervoerd hadden. Er wordt gevraagd instructies te geven hoe voortaan in zulke gevallen te handelen. Het naschip de Blijdorp heeft een lading t. w. v. f 366. 523. De totale waarde van wat uit Batavia, zowel als uit Bengalen en Ceylon, is gezonden, bedraagt in 1759160 f 7. 012. 611. Over de reden van het tekort van het retour uit Bengalen valt slechts te gissen. De onrust daar heeft een stilstand in de handel veroorzaakt, maar dat is niet in overeenstemming met de brief van 15 maart 1759, waarin sprake is van een voorraad zo groot als wat verzonden is. Hoewel er volk buiten het gewone garnizoen van Bengalen naar Coromandel is gezonden, wordt verzocht zoveel mogelijk militairen met de schepen voor die directie mee te geven, omdat Nagapattinam die kan overnemen, als ze in Bengalen niet van pas komen. De eis uit Bengalen wat allemaal met het directe schip uit Nederland te zenden, medicamenten incluis, gaat alle perken te buiten. » 
Sinds eind december 1759 is op assignatie naar Nederland f 130. 747 in kas gestort. Er wordt gevraagd het verzoek van assistent Jan Eelders om zijn vrouw Maria de Veer toe te staan op zijn kosten naar Indië te komen, in te willigen. Assignaties waarvan het totale bedrag gelijk is aan of hoger dan f 25. 000,-: door de oudeerste secretaris van de Hoge Regering en baljuw van Batavia Michiel Romp, de commandeur en opperequipagemeester Hendrik Booms, de majoor van de burgerij Simon Joseph en de opperkoopman Pieter Haksteen aan Koert Rozeboom twee assignaties tezamen f 66. 461; totaal aan assignaties f 130. 747. » 
