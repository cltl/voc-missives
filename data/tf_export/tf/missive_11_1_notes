Op 28 mei 1 743 is de nieuwe gouverneur-generaal Gustaaf Willem baron van Imhoff in Batavia aangekomen. Hij heeft onmiddellijk zijn ambt aanvaard en dit bericht per expres adviesschip Anna aan Heren XVII gestuurd. De Anna was beladen met 2000 zakken salpeter en met kisten peper. Kisten hadden de voorkeur gekregen boven pakken omdat het schip, beladen volgens de nieuwe methode, anders te diep in het water zou zijn komen te liggen. 
De Duinenburg en Huis den Eult worden spoedig in Batavia verwacht. 
De Delfland is waarschijnlijk vergaan. Het schip was op weg van Batavia naar Banda en had in Tegal rijst ingenomen. Onder een of ander voorwendsel werd besloten naar Bonthain op Makassar te varen, waar een aantal Makassarse lijfeigenen aan boord werd genomen. Dezen maakten zich met geweld van het schip meester en vervolgens is de Delfland waarschijnlijk aan de grond gelopen. Het gerucht gaat dat het aantal overmeesteraars kleiner was dan het aantal bemanningsleden (57), onder wie zich echter een aantal moren bevond. Er zal een onderzoek ingesteld worden. De oogst op Banda is dit jaar zo gering dat de Huis te Rijnsburg wacht op de tweede oogst om voldoende lading te krijgen. Het schip wordt niet voor september in Batavia verwacht. 
De rust is weergekeerd. 
De Gaasperdam, te Bima geladen met sapanhout, kan elk moment in Batavia binnenlopen. De oorlog is afgelopen en het dagelijks leven komt weer op gang. De landbouw herleeft en de tienden uit de zuidelijke provincies komen weer binnen waardoor het gouvernement niet langer op van elders aangevoerd voedsel is aangewezen. 
Vandaar zijn 13 schepen met peper aangekomen. 
De Berkenrode zal Siam bezoeken. Indien er voldoende scheepsvolk voorhanden is wil men Ligor aandoen om tin in te kopen. De tinvoorraad is uitverkocht en de ervaring heeft geleerd dat er altijd meer verkocht kan worden dan er in voorraad is. 
Als alles volgens plan verloopt zullen 2 schepen van 145 voet via China naar Nederland terugkeren. De Gunterstijn , Patmos en Nieuw Walcheren vertrekken heden naar China met ongeveer 9 ton aan goederen en 6 ton aan contanten aan boord. De plannen met betrekking tot de handel op China zijn op 4 juni aangenomen. De stukken hierover worden samen met het algemeen overzicht naar Nederland gestuurd. 
Op 25 juni zijn 2 schepen naar Japan vertrokken. Er was verzuimd voldoende goederen in voorraad te houden die in Japan verhandeld konden worden , zodat er slechts een lading t. w. v. f 293. 902 meegegeven kon worden. Aan boord waren tevens het opperhoofd David Brouwer ; zijn plaatsvervanger Jan Louis de Win en het overige personeel van het kantoor.) 
Er zijn geen goederen voorhanden om dit gebied voldoende van te voorzien. Er is o. a. gebrek aan textiel. 
Dit jaarzal volledig voldaan worden aan degeldeis van Bengalen , zoals op 1 1 juni jl. besloten. Twee schepen, waaronder de Fortuin, zullen met salpeter direct naar Nederland terugkeren zonder Batavia aangedaan te hebben. De Nieuwstad en Westhoven zijn vanuit Bengalen reeds aan de terugreis naar Nederland begonnen. De Phoenix is naar Bengalen onderweg en de Lis ligt klaar voor vertrek. 
De Noordwolfsbergen wordt elk moment in Batavia verwacht. De Kerkwijk en Voorduin zijn onlangs naar de Coromandelse kust vertrokken. De personeelswijzigingen zijn in de resolutie van 18 juni jl. bekend gemaakt. De plannen die Van Imhoff in patria met Heren XVII heeft besproken, heeft men nog niet kunnen uitvoeren. 
Het bericht dat de regering op Ceylon door Daniël Overbeek is overgedragen aan Julius Valentijn Steijn van Gollenesse wordt elk moment verwacht. De Scheijbeek, Goidschalxoord en Sara Jacoba liggen gereed voor vertrek naar Ceylon. » 
De sultan heeft de nieuwe gouverneur-generaal buitengewoon beleefd en vriendelijk ontvangen. Hij is bij Van Imhoff aan boord geweest. Zijn gunsteling Pangeran Tadjul Alam heeft de nieuwe gouverneur-generaal vergezeld naar Batavia, samen met een aantal schepen die verversing voor allen aan boord hadden. Diens afscheid verliep minder succesvol als gevolg van ernstige ziekte. De Herstelder derwaarts voor het afhalen van peper; de Nieuwerkerk bracht 700. 000 Ib aan. 
Kapitein Von Glan is naar Cheribon gestuurd om hetgeen de lompen vaandrig onschuld verbrod hadde , weder te redresseeren'. 
Samen met de Herstelder zijn de Eendracht , Anna , Fortuin en Schellag behouden aangekomen. Enkele dagen later volgde de Zaamslag die manschappen aan boord had , waarmee het grote tekort aan scheepsvolk enigszins gedekt werd. Dankzij deze manschappen konden de schepen voor Japan en China die gereed waren voor vertrek , uitvaren. » 
Al vele malen is Heren XVII gevraagd om meer scheepsvolk te sturen. Voorgesteld wordt nu om jaarlijks uit Nederland 6 a 8 schepen met uitsluitend manschappen te sturen. Voorwaarde is wel dat het meenemen van scheepskisten sterk wordt beperkt. Ter compensatie kan f I extra gage gegeven worden. Schepen die gewoonlijk 150 koppen aan boord hebben zouden dan zo'n 450 a 500 man naar Indië kunnen brengen. De overige schepen die naar Indië varen kunnen dan met minder koppen toe , schepen van 150 en 145 voet 250 man en schepen van 130 voet 150 man, van wiej zeevarenden enj militairen. Brieven d. d. 2 1 april en 28 augustus 1 742 ontvangen. De nieuwe artikelbrief is zowel aan land als op de schepen gepubliceerd. De nieuwe manier van belading van de schepen is op schrift gesteld en wordt op alle schepen die naar Nederland vertrekken bekendgemaakt. Er zijn drie kwesties waar de gouverneur-generaal en raden speciale aandacht voor vragen, nl. de belading van de schepen, de nieuwe arrangementen voor de zeevaart van de Compagnie en de veranderingen onder de militie. » 
Tussen fol. 28 en 29 bevindt zich een ongenummerd folio. 
Batavia is verheugd over de nieuwe regels , » 
De gouverneur-generaal heeft tijdens de reis naar Indië in opdracht van Heren XVII een algemeen reglement voor de zeedienst opgesteld , en dit bij aankomst aan de raden voorgelegd. Zij hebben het reglement goedgekeurd en vragen Heren XVII hetzelfde te doen. De veranderingen voor de militie zijn op 28 juni goedgekeurd. » 
Door het overlijden van Nicolaas van Berend regt en Thomas van Spreekens en het aftreden van Johannes Thedens bestaat de Raad van Indië nog slechts uit zeven leden. Jacob Mossel , gouverneur van Coromandel , is opgeroepen ter versterking van de Raad , medegezien het feit dat de komst van Daniël Overbeek als extraordinair lid weinig verlichting zal geven en de komst van Jan Albert Sichterman nog enige tijd op zich zal laten wachten. De plaats van directeu r-gen era a l, sinds het overlijden van Herman van Suchtelen op 5 december 1 742 vacant , is per 31 mei 1 743 ingenomen door Pieter Rochus Pasques de Chavonnes. Bij resolutie van 3 1 mei en 1 1 juni jl. is besloten de ontvangst van geschenken tot punt van aandacht te maken. Bij resolutie van 4 juni is een zuiveringseed goedgekeurd; ieder die een ambt gaat bekleden moet deze eed voor de gouverneur-generaal afleggen. Uit het midden van de Hoge Regering zijn enkele gecommitteerden benoemd die zich speciaal zullen bezighouden met militaire en zeezaken. 7 juni is uitgeroepen tot een extraordinaire dank- en gebedsdag. De leden Bernard Jacob de la Faille , Pieter Willem Lammens en Theodorus Policarpus Woyt van de Raad van Justitie hebben een verzoek ingediend om nog dit jaar te repatriëren. Hoewel gewoonlijk de gouverneur-generaal en raden in deze kwesties beslissen , achten zij het nu verstandiger het verzoek aan Heren XVII voor te leggen. Het verzoek van de stadsdrukker Schim om diverse benodigdheden voor de drukkerij gratis uit Nederland over te laten komen wordt ingewilligd. Don Juan de la Fuentes verzoekt opnieuw 180 el purperen portesoy met zilver en 200 el parelkleurige portesoy metgoud. Dit in plaats van de monsters die 2 jaar geleden naar Nederland gezonden zijn , maar helaas nooit aangekomen. De la Fuentes heeft nog 3000 Spaanse realen te goed van de Compagnie. Men verzoekt Heren XVII deze schuld in te lossen om de handel op Manilla geen schade toe te brengen. Van 15 tot 28 juni heeft men zeer veel opium en andere goederen verkocht , nl. voor 534. 880 rsd of f 1. 283. 713 zwaar geld. Aangezien er eind juni nog f 4. 470. 444 zwaar geld in de geldkamer aanwezig was , waarvan voor Bengalen slechts 1 H ton zwaar geld afgetrokken moest worden , werd besloten de eerder gedane geldeis van 56 ton zwaar geld te verminderen tot 30 ton zwaar geld. De vermindering die Heren XVII op de eis voor goederen hebben aangebracht kan Batavia in verlegenheid brengen. De formele liquidatie van het retour van het vorige jaar, dat f 6. 1 74. 455 licht geld bedroeg en met 22 schepen verzonden is, wordt met de Anna meegegeven, evenals twee wissels t. w. v. 6700 ducaton of f 24. 120 zwaar geld: f 13. 320 door Jan Verhagen voor Zacharias La Feber, Wouter Wijnhoxbergen en Jan Bruyns uit Amsterdam en f 10. 800 door Willem Crul aan de weduwe van Cornelis Crul of, indien zij overleden is, aan Salomon Crul. De waarde van de lading van de Anna bedraagt aan zwaar geld f 120. 355 (licht geld f 150. 444), o. a. voor f 63 19 (licht geld f 7899) aan Coromandelse textiel, f 70. 161 (licht geld f 87. 701) aan Bengaalse textiel, f 1030 (licht geld f 1287) aan Perzische gom- ammoniak en f 40. 483 (licht geld f 50. 604) aan zwarte peper, salpeter, gom lak en hout. Als ballast waren arduinen vloerstenen aan boord. » 
