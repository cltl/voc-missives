Ila. ADRIAAN VALCKENIER, JOAN PAUL SCHAGHEN, JOHANNES THE-DENS, ELIAS DE HAEZE, ISAAC VAN SCHINNE, HERMAN VAN SUCHTE-LEN, PIETER ROCHUS PASQUES DE CHAVONNES, PIETER DUQUESNE, GUALTERUS WOUTERS en JOHANNES SAUTIJN, BATAVIA 25 januari 1738, geheim. Kol. Arch. 2286, VOC 2394, fol. 1-49. Twee zaken uit de brief van Heren XVII d. d. 14 maart 1737 worden aan de orde gesteld, te weten het plakkaat tegen het vervoer van grote partijen ducatons, en de regels tegen verkoop van soldijrekeningen met het doel morshandel te voorkomen. Men voorziet onder het hele personeel een ‘ generale opschudding ’ en ‘ongemeene lusteloosheyd en verdriet in derselver dienst’ als zij niet over hun maandgelden kunnen beschikken, » 
en zulcks om de wille eener parthij baatzuchtige menschen, wegens wien de paenaliteyten bij het 55e articul van het octroy gestatueert, als nog in vividi observantia zijn, en ook jaarlijks voor het vertrek der retourschepen bij publicatie en affixie van het daartegens g’emaneerde placcaat bij renovatie gesteld werden, dog met wien zig de goede althans niet alleen op een en dezelve manier moeten behandelen laten, maar met dewelke wij ons ook nevens alle verdere hooge beamptenaren, sonder onderscheyd, gelijkstandig hebben moeten gesteld zien, dewijl het zeker is dat in gevalle de voorschreven ordre soo algemeen moeste werden begrepen als deselve gegeven is, den gouvemeur-generaal, nogte wij alle selfs, niet vrij souden zijn van de geordonneerde examinatie van den advocaat-fiscaal, maar die, soowel als de secretarissen deser regering, met de leden van den Raad van Justitie, en alle verdere hoge gequalificeerde ministers, moeten ondergaan, en dus nevens alle andere dienaren in desen gevalle gelijkstandig gesteld zijn met de minste soldaat of mattroos, daar nogtans het eygentlijk oogmerk van U Wel Edele Hoogagtb. na het ons voorkomt, in desen eeniglijk is, om tegen te gaan en te beletten, alle zodanige vuyle morsserijen als van oudsher voor seer schadelijk aangezien wezende, gelijk voorzegt onder zekere paenaliteyten verboden, dog door ons noyt vernomen zijn, gedurende den tijd dat U Wel Edele Hoogagtb. gelieven te zeggen, dit quaad zozeer te wesen doorgebroken. Dog vermits daartoe na onse gedagten van veel meer uytwerking ten goede soude zijn geweest, indien men aan eenige sodanige eens een exempel hadde kunnen doen statueren, door dezelve aan den officier ter calangie over te geven, zo hadden wij gaarne immers veel liever gewenscht, dat U Wel Edele Hoogagtb. ons hadden gelieven toe te schicken sodanigen register, als deselve wel hebben gelieven te betuygen van de namen aller sodanige opkopers te kunnen suppediteren, alsoo dat na alle vermoeden vrij meerder afschrik soude gebaart hebben dan de voorsz. ordre, met hoe goeden intentie die ook gegeven is, dewijl die wel een groot misnoegen onder U Wel Edele Hoogagtb. dienaren veroorsaakt, omdat s’ alle equaliter als sodanige morshandelaars daardoor werden aangesien, dog alegter door de veelvuldige intrigues en finesses van sulke baatzugtige en vuyle gewinsoekers, soo wij vreesen, ook wel sullen werden illusoir gemaakt, op eene wijse die voor ons onmogelijk sal wesen na te gaan, dog voor haar veel veyliger, wanneer de eygenaars de examinatie van den advocaat-fiscaal sullen hebben weten door te staan en te beantwoorden, daar men integendeel buyten het straffen van sommige, door de oversending van dat register ook in staat soude geweest hebben het ooge te kunnen laten gaan over sodanige andere als daarbij bekend stonden, gelijk U Wel Edele Hoogagtb. ons dat gelieven aan te beveelen, en ook staat te werden geobserveert omtrend desulke, die van wijd en zijd gewoon zijn procuratiën te ontfangen, alhoewel het meerder presumtief dan een constant gevolg is, dat de zodanige opkopers moeten wesen, nademaal zulks al veeltijds zijn oorspronk heeft uyt de hoedanigheyt en reputatie van den persoon, die een goede naam hebbende en gerenomeert wesende voor bemiddelt te wesen, en bij wiens overlijden gevolgelijk op desselfs goederen verhaal te vinden is, al vrij veel aanstoot van diergelijke lastige versoeken moet ondergaan, sonder dat soo imand nogtans daar eenig profijt van heeft, soo als daarvan mogelijk in vroegere tijden wel voorbeelden souden te vinden wesen, schoon het ons onmogelijk is, die alhier op te noemen, doordien de vergunning tot licentie ter overmaking van zodanige zoldijreeckeningen altoos gedefereert is geweest aan de successive heeren directeurs-generaal, na bevinding der daartoe dienende documenten, door de opperhoofden van het generale soldijcomptoir g’examineert, sonder dat men oyt redenen gevonden heeft. Haar Eds. behandelingen daaromtrent te suspecteren en na te gaan, maar de rechergie dientwegen altoos aan den advocaat-fiscaal van India des onvermindert vrij gestaan heeft, en althans ook nog vrij staat, niet alleen door de geordonneerde examinatie van degeene die bij provisie verstaan zijn onder dese nieuwe ordre te doen begrijpen, maar ook omtrent die, welke daarvan g’eximeert zijn geworden; want de hiervoren geciteerde ordre in Rade van India op den 12e der jongst gepasseerde maand december in ernstige overweging zijnde genomen, heeft men ten dien dage na veele overleggingen en bedenkingen in hoedaniger voegen men deselve ten meesten genoege Uwer Wel Edele Hoogagtb. behandelen zoude, sonder nogtans den luyster en het aansien deser regering te krenken, ofte alle verdere hooge beamptens in het publicq te prostitueeren, eenpariglijk goed gevonden de meermelte beveelen bij provisie maar te laten stand grijpen, en beginnen met de respective capitains-militair tot op alle mindere dienaren inclusive, dog de verdere boven deselve in rang zijnde en uytmakende de hoogste gequalificeerde ministers daarvan te eximeren, dewijl wij niet konden denken U Wel Edele Hoogagtb. intentie te wesen, om ons lichaam van de regering, dat d’ eere heeft den souverain in dese landen te representeren, en dienvolgende in soo verre boven de magt ofte jurisdictie van den advocaat-fiscaal te wesen, dat dien officier zijne authoriteyt selve van ons moet afvloeyen, en ten allermeesten maar voor een minister van ons is te rekenen, daaronder te begrijpen, maar integendeel vermeenden deselve eenelijk gestatueert te wesen tot weering van alle sodanige morshandel, als waarvan hiervoren gesproken is, en dierhalven geensints betreckelijk te kunnen wesen op ons, nogte de hoge beamptenaren en leden uyt den Raad van Justitie, alsoo dien officier voor dese laatste het regt der hooge overigheyt moet waarnemen, en deselve dienvolgende soo min als andere brave dienaren en predikanten van sulken vuyle gewinsoeking te verdenken zijn, schoon het voor de verdere niet minder smertelijk moet wesen over hunne eygene gelden een examinatie van den officier te moeten ondergaan, die hun regt van eygendom en dispositie over deselve schijnt te benemen, en voornamentlijk voor alle goede dienaren dewelke hun noyt aan diergelijke slegte gedoentens hebben schuldig gemaakt soo hart moet vallen, dat wij (alhoewel niet dan seer ongaarne) genoodsaakt zijn rondborstig te verklaren, daaruyt niet anders tegemoet te kunnen sien dan een algemeen misnoegen, dat notoir van seer quade en schadelijke gevolgen sal moeten werden, buyten en behalven dat ook nog een groote confusie staat te werden veroorsaakt uyt het verder geordonneerde door U Wel Edele Hoogagtb., dat alle procuratiën voortaan direct sullen moeten houden van den constituant op den geconstitueerden, sonder dat eenige substitutie meer sal mogen werden geadmitteert, hetgeene wel in dese gewesten eenigermaten soude kunnen plaats vinden, dog ons (in eerbied gezegt) ten eene male in opsigte van het vaderland ondoenlijk te voren komt, nademaal een ider altijd geen vrinden ofte kennissen in de steden der respective kameren waarvoor hij uytgevaren is, ofte andere die hier in dese landen gebooren en in dienst aangenomen zijn, tot Amsterdam woonagtig heeft, om die tot gemagtigdens te kunnen aanstellen, en het ook sodanige gemagtigdens niet altoos gelegen komt, om de wille van een ander telkens op te staan en hare wooningen, plaetsen, ofte hanteringen te verlaten, om een anders maandgelden te gaan ontfangen, zo dat de clausule van substitutie (naar onse gedagten) voor veele van d’ uytterste noodsakelijkheyt zijnde, sulks ons de vrijheyt doed gebruyken U Wel Edele Hoogagtb. op het ootmoedigste en met de meeste nadruk te versoeken, het vorenstaande in consideratie te willen nemen, en ons desen aangaande met derselver nadere g’eerde bevelen te willen voorsien. 
Vraag hoe » 
w’ ons in den aanstaande sullen mogen bedienen van de verleende gunstige 
permissie, om aan luyden die haren verbonden tijd hebben uytgedient, en haar in een nieuw verband willen engagieeren, hare gagiën te mogen afbetalen sonder te wagten na d’ authorisatie uyt ’t vaderland; want nadat men op den voormelte 12e december jongstleden almede beslooten hadde ons daarvan te bedienen omtrent degeene die daartoe genegen waren (ter occasie van seker aan ons gedaan versoek) op den 24e daaraan ter onser vergadering ingebragt zijnde seker berigt van het in dien dienst seer ervaren opperhooft over het generale soldijcomptoir, den oppercoopman Thomas van Spreekens, waarbij denselven aantoonde hoedanige swarigheden zig tegen dat versoek, en ook tegen de voorschreven vergunning quamen op te doen, en dat men sig daarvan niet konde bedienen, sonder intrecking van saldo’s te goed uyt boeken die reets na Nederland versonden zijn, en gevolgelijk hazard te loopen, dat hetselve dubbelde betaling soude kunnen veroorsaken; invoegen U Wel Edele Hoogagtb. uyt de nevensleggende copia van het gedagte berigt breder sal komen te consteren, hebben wij ten laastgemelten dage veel liever van ons bevorens genomen besluyt willen resiliëren, dan ons daarvan bedienen, sonder U Wel Edele Hoogagtbare nadere beveelen op dit stuk, te meer dewijl wij vermeenden in sodanigen afbetaling op de gewoone wijse, ofte de helft in goed, en de wederhelft in kleeden, een sekere handigheyt te resideren, dewelke wij niet kunnen denken met U Wel Edele Hoogagtb. oogmerk in desen overeen te stemmen, aangesien aan alle Compagniesdienaren, sonder onderscheyd, wanneer verstrecking op reeckening van soldij uyt ’s Compagnies kleedewinkel, ’tzij op een goede maanderol, aparte ordonnantie, ofwel memorie van authorisatie komen te genieten, en derselver te goed behoudene maandgelden bijvoorbeeld eens bedragen 20 rijksdaalders, ofte effective 48 sware guldens, afgelangt werd 10 rijksdaelders in contant, en 10 rds. in lijwaat, en ider rijksdaalder alsdan berekent tegens 64 stuyvers, waarvoor die menschen op reeckening belast werdende met ƒ 64 te samen, sulks d’ E. Compagnie al ten eersten doet profiteren ƒ 16, dog den dienaar op de voorsz. ƒ 48,-, verliesen ƒ 28, 16,-, ter zake hij bij verkoop der lijwaten, die hij voor 10 rds. ontfangt, ten allerbesten niet meer kan maken dan 6 rds., en overzulks weder verliest rds. 4, ofte ƒ 12, 16,-, dewelke gevoegt bij de vorige ƒ 64,-,- uytmaken ƒ 76, 16,-, waarvan afgetrocken de vorenstaande ƒ 48,-,- aantonen, dat sodanigen bediende waarlijk als voorsegt komt te verliesen de vorenstaande ƒ 28, 16,-, daar integendeel d’ E. Compagnie bij sodanigen verstrecking immediaat komt te profiteren op de contanten, gerekent in maniere als voren de rijksdaelder van 48 sware stuyvers tot 64 stuyvers, 33j, op de verstrekte goederen 50, mitsgaders op deselve voor Bataviase ongelden nog 2 en dus te 
samen 85^ percento, gelijk dat nader blijkt bij het daarvan geformeert en hiernevens gevoegt vergelijk, hetgeene genoegsaam zal aantonen, dat in gevalle alle dienaren, dewelke hunne te goed behoudene gagie alhier al eens wilden ontfangen, gedrongen mogten werden deselve in dier wijse als de gewoonte van d’ E. Compagnie medebrengt te moeten aannemen, daaruyt niets goeds nog voor de belangen Uwer Wel Edele Hoogachtb., en nog veel minder voor derselver dienaren te verwagten is, voomamentlijk in dese sorgelijke tijden, dat dese laatste haar van nu af aan op eene ongemeene armoedige wijse moeten behelpen, omdat s’ hunne lijwaten selve veelmalen niet voor de helft van hetgeene haar daar voor op reeckening gesteld werd kunnen quijt raken, sooals dat U Wel Edele Hoogagtb. bij onsen vorigen gemeenen van 28 november passado, onder de materie van Malacca, reets voor een gedeelte is vertoond, en daarom soude na onse geringe gedagten, indien het U Wel Edele Hoogachtb. mogte behagen sonder de Compagnie eenig nadeel toe te brengen, sodanige verstreckingen niet alleen, maar ook die van goede maanden, volgens de daarvan geformeerd werdende rollen, kunnen werden gedaan in contant, voor soo verre de ontfangers geene lijwaten tot hare lijfsgebruyk mogten nodig hebben om de schade, welke die menschen na het hiervoren aangewesene anders op deselve moeten ondergaan voor te komen, ofte andersints de voorsz. lijwaten kunnen verstrekt werden tegens sodanige prijsen, als waarvoor die bij vendutie van de hand kunnen gezet werden. 
Het overmaken van soldijrekeningen uit de buitenkantoren naar Nederland zal overeenkomstig de regels moeten geschieden, zodra deze zijn bekendgemaakt. Voorlopig wordt dit op de oude wijze af gehandeld. De dreigende onheilen » 
ongemeen veel verswaart zijn geworden na de publicatie en afïixie van het hiervoren geciteerde placcaat, of waarschouwing tegens den vervoer van ducatons en andere particulieren handel, hetgeene alhier sodanigen ongemeene consternatie en opschudding onder d’ ingesetenen veroorsaakt heeft dat wij ditmaal dubbelde redenen hebben, den Almogenden meerder en kragtiger dan oyt te bidden, voor het behoude varen der thans vertreckende retourschepen, alsoo wij die van hier moeten depecheren met niet anders dan misnoegde manschap, die genoegsaam voor het merengedeelte desperaat van hier vertrekt, ter zake die menschen van niemand eenig geld ter leen hebbende kunnen krijgen, om haarselven uyt te rusten, en in soo verre zij voor het meerendeel deselve niet al wederom om maar geld te fourneren verkogt hebben, met ledige kisten de reyse moetende ondernemen, zo ongenegen zijn bevonden om te repatrieeren, dat daar men voormaals naulijks de sollicitanten om hunne verlossingen na Nederland konde afweeren, men althans buyten eenige weynige koppen, die om hare verlossing versogt hebben, alle d’ overige militairen, soo wel als de zeevarende, buyten alle exempelen heeft moeten commanderen, en deselve tegens wil en dank na ’t vaderland versenden, in een desolaten staat, en gevolgelijk ook niet sonder een beroyt hooft, dat ons niet weynige kommerlijke gedagten baart, te meer doordien men niet alleen van het gemurmureer, en de misnoegtheyd van alle en een ij gelijk genoegsaam versekert is, en nog dagelijks verneemt, maar men selve ook deser dage al soo een openbare blijk van de algemeene misnoegtheyt heeft ontwaard, dat sulks onse bekommering grotelijks moet doen vermeerderen, en ons ook gepermoveert heeft den schieman van het retourschip ’t Slot Kronenburg, Hendrik Stammel van Ceulen, op den 7e courant ten exempel van anderen te degraderen tot mattroos met ƒ 9 per maand, over zijne gedane en waarlijk niet anders dan seer nadenkelijke bedreyging, van bij desselfs komst in zee wel te sullen weten wat hem te doen stonde, indien hij niet in staat wierde gesteld sig uyt te rusten. Wij willen van harte hoopen en bidden ook God, dat dit gestatueerde voorbeeld andere van alle quade desseynen sal mogen diverteren, dog vresen met reden voor het tegendeel, en hoopen derhalven U Wel Edele Hoogagtbare wel in consideratie sullen willen nemen het groot geluk, dat wij door den zegen des Allerhoogsten nog hebben van alomme, soo w’ hier niet beter weten, met de vreemde mogentheden in Europa in eene bestendige vreede te zijn, dog in wat gevaar de schepen van de maatschappije boven het tegenwoordige pericul nog staan gebragt te werden, wanneer men eens in oorlog (dat God genadelijk verhoede) met eenige zeemogentheyt mogte komen te geraken, dewijl alsdan nog soldaat nog mattroos, als niet anders dan hun bloot lichaam te verweeren, en geen het minst part nog deel in haren bescheyden bodem hebbende, mitsgaders daarenboven gedwongen zijnde, geen hand nog vinger ter defensie zullen willen uytsteeken, maar bij ontmoeting van eenige vijandelijke schepen, alle die van de maatschappije gevaar lopen, van soo menig als die zijn, in handen van den vijand te vervallen, indien ondertusschen dat de vreede nog bestendig mogte blijven, deselve maar niet uyt desperatie van de manschap afgelopen, dan wel bij ontmoeting van d’ een of andere wal op deselve verzeylt, en door haar, na voorgaande spolie der goederen, verlaten werden, soo als wij daarvan in vorige dagen wel voorbeelden mogelijk souden hebben kunnen aantoonen, indien ons den tijdt in dese soo seer belemmerde dagen maar hadde toegelaten d’ oude chartres na te slaan, en sulks ook met soo veel secretesse hadde kunnen geschieden, als wij oordeelen nodig te wesen, ter verberging van dese onse regtmatige vreese, uyt welkers aanmerking bij U Wel Edele Hoogagtb. selve te meermalen de voorsz. swarigheden omtrent ’s Compagnies schepen en het daarop bescheydene volk in consideratie zijn genomen, want dat eed en pligt bij soo een ruwe en ongebonden hoop volks steeds in agt genomen en nagekomen werd, heeft de ervaring bij blijven van schepen als andersints te meermalen geheel anders geleert, en soude indien men eenige alhier gespargeerde gerugten geloof mag geven, mogelijk nog nader ondervonden wesen omtrent een der aan de Caab in den verledene jaere gestrande schepen, wanneer hun dat ongeluk niet ware overgekomen aldaar, dewijl alsdan de manschap van een derselver soude overeengekomen wesen, haar daarvan na hun vertrek van de Caab meester te maeken, en daarmede een goed heenkomen te soeken, sonder dat wij nogtans kunnen melden wat voor een schip hetzelve soude geweest zijn, dewijl ons sulks deser dagen maar eerst ter ooren is gekomen, en wij daarna, vermits tog deser voorslag verijdelt is geworden, geen verdere rechergie hebben derven laten doen, om sulks maar niet eens in de gedagten van den [een] of ander te brengen, en voor te komen al verdere quade gevolgen. 
Het lijkt alsof ‘de maatschappij’ » 
tegens alle heylsame ordre aan, langs hoe meer agteruyt gaat, alsoo men 
deselve in vorige dagen, dat er eenige conniventie gebruykt wierd, en den gemenen man zijn uytrusting konde vinden, heeft sien floreren, en den handel alomme bloeyen in soo een heugelijken staat, als men immers soude kunnen wenschen, en waardoor de Compagnie tot hare grootheyt gestegen is, daar w’ integendeel moeten verklaren, dat hoe meerdere restrictiën en nauwere bepalingen ’tsedert eenige jaren herwaarts door U Wel Edele Hoogagtb., met hoe salutairen oogmerk ten nutte van de maatschappij ook gestatueert, en dit heen gesonden zijn, hoe meerder wij d’ E. Compagnie ook hebben sien agteruyt gaan, in soo verre, dat wij niet kunnen denken seer mis te tasten, wanneer wij betuygen te vermeenen dat deselve genoegsaam aan het agoniseren is, en noyt weder in dien florisante staat sal geraken, daar wij die voormaals in gekent hebben, ten ware den hemel die meerder en beter met zijne zegeningen geliefde te 
agtervolgen, dan sedert een geruymen tijdt, waarin men niet alleen dese colonie mede in dier voegen heeft moeten sien vervallen, dat die geene schaduwe van gelijkenisse na haren vorige gedaante meer overig heeft, maar ook den handel nog dagelijks siet verquijnen en genoegsaam in ’t geheel stil staan, daar nogtans de negotie van d’ E. Compagnie door den handel van particuliere en ingezetenen moet opluyken, en van het welvaren der gemeente ook dat van de maatschappij onbetwistelijk afhangt, mitsgaders dus die beyde sonder den anderen niet kunnen bestaan, veel min dese laatste staande blijven in dien heerlijken staat, waartoe deselve door de zegeningen des Allerhoogsten reets is opgeklommem geweest, dog van dewelke wij ook tegelijk moeten bekennen die sedert eenige weynige jaeren ongemeen veel verloren heeft, sonder dat hetselve na onse gedagten ligtelijk sal kunnen werden geredresseert, door de maatregulen bij U Wel Edele Hoogachtb. nu jongst genomen, indien er niet eenige conniventie werde plaats gegeven, hetgeene wij onder het g’eerd welduyden Uwer Wel Edele Hoogagtb. absolut vermeenen noodsakelijk te wesen om den gemeenen en zeevarende man niet alleen aan eene ordentelijke uytrustinge, geproportioneert na de respective placcaten en reglementen, te helpen, en d’ uytschieters van de nodige penningen weder aan het haare te doen geraken, maar ook veele andere menschen, die hunne soldij reeckeningen na het vaderland overgemaakt hebbende, met verlangen wagten na de vrugten van haren arbeyd, ofte uyt hoofde van erffenisse ofte bestervenissen eenige gelden uyt Nederland verwagtende, daarvan niet te frustreeren, maar door de toelating van dit een en ander voor te komen een universeel misnoegen, dat van soo sware en dangereuse gevolgen voor ’s Compagnies staat soude kunnen zijn, dat dezelve de schade die U Wel Edele Hoogachtb. mogten gelieven te berekenen, door de oversending van ducatons na dese gewesten te lijden verre souden te boven gaan, doordien de clausule reservatoir, die op het eynde van het gedagte placcaat te vinden is, en volgens hetwelke aan een ijgelijk, die uyt wettige oorsaken genecessiteert mogte worden eenige gelden na Indiën over te senden, vrij werd gelaten, zig deswegens te kunnen addresseren aan U Wel Edele Hoogachtb., die daarop souden disponeren na bevinding van zaken, de gemoederen niet schijnt aan het bedaren te hebben kunnen brengen, ofte te inspireren een denkbeeld, dat aan hare versoeken soude voldaan werden. 
