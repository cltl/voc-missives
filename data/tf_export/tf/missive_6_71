XII. ABRAHAM VAN RIEBEECK, ABRAHAM DOUGLAS, CHRISTOFFEL VAN SWOLL, CORNELIS CHASTELEIN, MATTHEUS DE HAAN, FRANS CASTELIJN, LAURENS TOLLING, HENDRIK ZWAARDECROON, PIETER ROOSELAAR, THEODORUS DE HAEZE, SAMUEL TIMMERMAN, JACOB FAES EN JOAN CORNELIS D’ABLEING, BATAVIA 11 februari 1713. Kol. Arch. 1709, fol. 2146-2287. Door de felle wind konden de peperkisten pas 16 jan. worden geëmbarkeerd en kwamen de twee retourschepen pas 23 jan. bij Pulau Babi, 30 jan. bij de hoek van Bardam en öfebr. buiten het Prinseneiland; 20 jan. en 1 febr. vertrokken de in brief XI vermelde schepen naar Amboina en Banda; de overheden van het schip V enhuysen werden belast met de 4 %, die zij boven de toegestane 4°/0 te kort aan rijst hadden; de bekwame vendrig Christoffel Keper is in Amboina belast met de extirpatie van specerijbomen op verboden plaatsen, terwijl hij ook het toezicht krijgt over het nieuwe sagobos; de nodige reparaties moeten er vooral zeer goed worden verricht; de kruistocht benoorden Ceram moet worden voortgezet; men heeft geen predikorden voor Amboina voorhanden, onjuist was » 
de bujden noodsaeke ontijdige, ijdele opschuddinge, die den gouverneur Van der Steil, sonderdat daartoe door ons eens aangemaant is, ter onser verwonderinge gemaekt heeft, quasi ter verdedinge van het vrij nadenkelijk schrijvens van den aldaar geplaest geweest zijnde predicant Fran^is Valenteyn, afgesonden aan den Heere Gouverneur-Generaal en ook afsonderlijk aan eenige heeren raden, die daarover (mits willen hetselve laeten, voor ’tgene dat het is) dan ook door den advocaat-fiscaal van India hebben laeten aanspreeken voor den Raad van Justitie dezes casteels om alsoo agter het ware interieur te komen van het quaad, dat er in Amboina schuylen mogt, alsoo hij, Valenteyn, niet genegen is geweest, onaangesien hem alsulx tot meermale wel ernstig geordonneert hebben gehad, ons desweegen ware off andere elucidatie te geeven bij sijno daartoe in and woord gepresenteerde twee schriftueren, dan eenelijk dat zijne beswaernisse maar soude hebben bestaen over het staan van vaders en getuygen, die van de Gereformeerde Religie niet sijn, over kinderen, dewelke werden gepresenteerd ten heyligen doop en dat in sooverre hem sulx bewoogen soude hebben van in maniere voormelt te schrijven om zijne verlossinge uyt Amboina met insigt van daardoor ’tselve des te eerder te sullen obtineren. Dan al soo min vermogen als het geordonneerde voormelt heeft gehad op zijn gemoet, soo heeft ook mede gevonden het beroep, ’twelk hem, Valenteyn, hebben gegeeven na Ternaten om de nootlijdende kerk aldaer te seconderen en dat ook zijn verbonden tijd op eenige jaaren na niet was geëxpireert, dan onaangesien zulx soo heeft hij al egter geweygert derwaard te gaan en daardoor ons dan ook bewoogen van een der nieuw bekomene leraren dathenen te senden en hem weegens deze gepleegde disobediëntie sijne gagie te doen af schrijven, totdat komt te resolveeren dit sijn beroep aan te nemen. 
De hospitaalkosten van een opzichter over de V. O. C. slaven wegens het breken van beide benen in de dienst zijn voor V. O. C. rekening; de diaconie had aan soldaten geen voorschotten van 16\ rsd. per maand mogen verstrekken; men had geen ,; rinse ” wijn als rantsoen mogen verstrekken, maar die moeten verkopen; de vaart naar Sula zonder Temate aan te doen, is de burgerij voorlopig niet vergund; vermoedelijk is de mijt in de Bandase pakhuizen, ze moeten gezuiverd worden; indien het strikt nodig is, 
mag men op Moa Radja Aylero Cero met soldaten tegen kapitein Swaly bijstaan; er zal geen wacht op Elur geplaatst worden; Pangéran Pringabaya wordt in het kasteel Revengie op Ai aangehouden; men moet op Banda zonder V. O. C. pas komende vaartuigen in beslag nemen; de visite van de perken moet worden voortgezet , maar de perkeniers mogen niet tot verdere aanplant worden geanimeerd; de koopman Valentijn moet wegens het toelaten van Ceramse vaartuigen bij Ai door den fiskaal worden aangepakt , zo ook de betrokken Cerammers ; het plaatsen van enige militairen en wapens op de burg er sloepen, naar Keffing varend, werd overwogen, maar de Hoge Regering verbiedt het, zo ook op 25 rsd. boete het mee laten varen van Cerammers naar Banda, daar die als smokkelaars van specerijen zouden kunnen optreden; 26 sept. waren daar maar 6 Chinezen, twee daarvan, er pas gekomen, moeten naar Batavia worden gezonden; de vaartuigen, bestemd voor Temate, konden wegens het onstuimige weer pas 25 jan. vertrekken met cargasoen van f. 198007, de schepen, die Makassar moeten aandoen, vertrokken eerst 24 jan.; de nieuwe Koning van Gowa is erkend, maar hem is ook geschreven, dat hij zich nauwkeurig aan de contracten moet houden en aan de V. O. C. voorrang boven Boni verlenen; het is nodig, dat Buton weer gevisiteerd wordt en » 
meteenen aan de nieuwe Boutonse Koning benevens de rijxgrooten ook te doen vertoonen de schadelijkheyt van hare wispel tuurige regeeringe en dat het ligtvaardig afsetten der Koningen sonder voorkennisse en toestemminge van ’s Comp. 8 ministers niet alleen aanloopt tegens het contract, maar ook niet als nadeel en verwarringe in ’t rijk kan vóórtbrengen. 
Ook Manggarai moet bezocht worden, » 
nu een groot gedeelte van dat landschap op ’t bevel van den Bonysen Vorst door de regent van ’t eyland Kallauw in besit genomen is. 
Burgervaartuigen van de Specerij -eilanden, die zogenaamd wegens noodtoestand Makassar aandoen, moeten scherp gevisiteerd worden en zo nodig voor de Raad van Justitie gesteld, ze mogen dan niet naar Batavia doorvaren, dat alleen rechtstreeks van de plaats van herkomst bezeild mag worden; de Hoge Regering bemoeit zich niet met de twisten in Pasir, hoewel het beter zou zijn, als de Makassaren van daar werden verdreven; de Koning van Boni moet vergoeding geven wegens het roven van vee van V. O. C. onderdanen; op het bolwerk Mandarsjah zal een kruithuis van 20 voet in 't vierkant met drie zolders worden gebouwd, voor den predikant een kleiner huis; de blikseminslag op 19 jan. in de Huis te Bijweg bij Onrust maakte het schip onbruikbaar, waarom 7 febr. de Bogaard met de bark Djambi naar Timor werd gezonden met carg. van f. 33182; men moet van daar beter sandelhout zenden dan de laatste tijd en de inkoop voorlopig staken, daar de voorraad te Batavia voldoende is; het personeel mag geen hulp verleenen aan de mensen van Amanabi, die de Portugezen afgevallen zijn » 
de wij le de gedagte Portugeesen, als van haerselven dog wrevelmoedig van aart zijnde, het daarbij niet stonden ongerevengieert te laten verblijven, nu dat het gelijk in desen (na de zaak ons voorkomt) aan haare zijde hebben. 
De regenten van Lamakera moeien hun geiwist staken; men meent, dat het vastgestelde aantal V. O. C. dienaren, nl. 42, meer dan voldoende is, waarom ook maar 7 soldaten derwaarts werden gezonden; er zijn 23 ijzeren kanons in Kupang en in de buitenpost Frederik Hendrik; 6 febr. kreeg men een brief van 4 jan. met een Chinees vaartuig uit Siam, houdende, dat » 
vier France Koningsscheepen onder het gesag van den marquies de Laroccamandor ridder van S. 1 Louis, direct uyt Vranckrijk op Tanassery verscheenen waaren, genaamd, bemand en gemonteerd als volgt, te weeten : le Brian met 500 koppen en 76 stucken, le Arogon met 300 koppen en 60 stucken, le Medin met 200 koppen en 40 stucken, le Charbon met 180 koppen en 38 stucken, ’tgeen gedagte commandant aan den Franschen bisschop in Siam bij geschrivte had genotificeerd, dog daarbij geen andere besonderheeden dan het veroveren tusschen Pegu en Arakan van 4 & 5 soo Engelse als Portugeese ligte vaartuygen. 
Verderop heet hij Roquemados, misschien heette hij Rocamadour. 
Over hun vertrek was nog niets bekend; men waarschuwde van daar ook den gouverneur van Malakka » 
De verscheyning van de voormelte Fransche scheepen had tot Tanassery soodanigen schrick gebaard, dat den opgeworpenen Koning - met al zijne aanhangers de vlugt genomen en de Siammers, daardoor aangemoedigt, verscheyde van de voornaamste in handen gekreegen souden hebben, over welk geval den Koning van Siam dermaten in zijn schick was, dat den gedagten ridder dierweegen met eenen rok van staat stond te begivtigen, gevolgelijk is het niet apparent, dat dien opwerpeling van de drie France scheepen, die vergangen jaar langs de Bengaalse wal hebben gekruyst, eenig succurs te verwagten heeft gehad, nog dat het desseyn van dese drie scheepen soude weesen tot Margy off Tanassery een vastigheyt te bouwen. 
Die onlusten en grote sterfte hebben de levering van voldoende sapanhout belet; 31 jan. werd uit Malakka vernomen, dat de Noordbeek daar 21 dec. aankwam; uit Japan ontving men er maar 5986 kistjes koper, waarvan men er 3653 voor Bengalen bestemde, men zond ook 21000 dukaten, waard f. 102375, uit de kas te Malakka derwaarts, de 6 schepen daarheen vertrokken van Malakka reeds 15 dec. onder schipper Claes Sanderus, de Mijnden en Noordbeek 25 dec. naar Coromandel met o. a. 15600 kobans; de ambassade naar Riouw vertrok 4 jan. met twee kleine vaartuigen ; de Jordaan en de Bombardier zullen enige tijd in de Straat van Malakka kruisen; men heeft te Malakka maar 2219 tin in voorraad; op grond der voorschriften weigerde men er aan een Engels schip een vaartuig in te huren voor Madras; 22 jan. kwamen uit Bengalen de Huis ter Duinen, Bredehof en Duivenvoorde na een reis van drie maanden, tegelijk vertrokken van daar de Raadhuis van Enkhuizen, Rijnestein en Oestgeest naar Galle; Becker is ten onrechte vertoornd op directeur Huysman over het vertrek der eerste drie van voor Gale zonder zijn orders af te wachten; ze brachten een brief van Huysman mee van 31 oct. en cargasoen van f. 791008, waarvan f. 754584 voor patria; de Raadhuis van Enkhuizen en Rijnestein hadden voor f. 522410 voor 
patria aan boord en met Oestgeest voor f. 38270 voor Ceylon; de inzameling van goederen slaagde in Bengalen beter dan men gevreesd had » 
De onlusten en feytelijkheeden solfs in het district van Ougly nog zijn vermeerdert door de weygeringe van den afgesetten fausdaar off gouverneur Jeweddichan, volgende de partije van den prince Farochier, om te gehoorsamen aan de ordres van den duan Morsidcolichan en ingevolge van dien sig te retïreeren uyt het gem. district en daarvan het bewind aan zijnen vervanger Wollibeeck gerustelijk af te staan en over te geeven ; ’s Comp. 8 bedientens daarinne meede betrocken sijnde door gem. Morsidcolichan met op desel ve te begeeren, dat sij sig met voorsz. Wollibeeck souden moeten voegen om den anderen te bevegten en vangen ten eynde denselven hem in handen te leveren, onder veelo violente bedreygingen in cas van nalatigheyt, soodat men om de hiervoor gem. retouren magtig te werden en te konnen versenden al eenige kleenigheeden, die andersints tegens een bestipte onzijdigheyt souden strijden, heeft moeten overstappen, dog tot het voornaamste off een openbare vijandschap met gem. Jaweddichan is men evenwel niet getreeden en waren partijen op het afgaen van gem. advijsen onder dagelijxe schermutselingen en figuuren nog blijven leggen tegens den anderen - , onderwijlen werd een groot getal arme menschen verjaagt, landen en huysen geruïneert en den handel in dien oird ten grootsten deele bedureven en afgebrooken. 
Te Iiugly ging het gerucht , » 
dat - [de] prince [Farochier] van omtrend Pattena nae Bana- res en Elahabaad soude weesen opgetrocken om den Koninck, sijnen oom, ofte desselfs leger te ontmoeten. 
Het V. O. C. personeel te Patna wordt door den prins Farrukh-siyar slecht behandeld; de » 
prins - [de] bedientens zedert door zijnen nabab Ibramichan niet alleen heeft doen aankondigen, dat de versekerde goederen waaren geconfisqueert en hij hunne hoofde begeerde, maar dat ook denselven nabab terselver tijd een somme van 18000 contante ropijen, bij ’s Comp. 8 cassa berustende, neevens eenig goud- en silverwerk, het overleeden opperhooft Van Hoorn toebehoorende, hadde meedegenomen en dat vervolgens de gearresteerde goederen van d’E. Comp. ter waarde van ruym 220000 ropia door genoemden prince Farochier voor een somme van 125000 ropia waaren opgedrongen aan eenige vermogende coopluyden en wisselaars, met wien ’s Comp. 8 bedientens geaccordeert waren aan deselve van die somme te geeven wisselbrieven op ’s Comp. 8 ministers tot Ougty, maar men heeft aldaar niet konnen goedvinden met het accepteeren van deselve te haastig te wesen en alsoo goet na quaat geit te gooyen, dewijl die goederen, eenmael soodanig geredimeert zijnde, meermaelen diergelijken belemmeringe onderworpen konden werden, sulx den houder van een reets afgekome wissel, groot 35000 ropia, alleen wras geandwroord, dat, indien sijn compagnons de goederen, die sij hadden, konden meester blijven tot geruster tijden off desel ve overbrengen naer Ougly, men hem dan de wissel met een betamelijcken intrest soude voldoen off dat haar andersints, daartoe ongenegen sijnde, de vrijheyt wierde gelaaten tot het bekomen van hare betalinge de goederen te verkoopen. 
Jacob van Hoorn, opperhoofd van Patna, zeker van 1708 tot zijn dood in 1713. 
Het komt o. a. zeer slecht uit, omdat men te Batavia geen opium meer in voorraad heeft, te Hugly is die uiterst duur; volgens geruchten » 
souden de dienaaren tot Pattena wel wesen gelargeert uyt haere detentie, maar den cassier De Visser in sijne afreyse van Pattena nae Singia tot bestellinge van het nodige aldaar door den Ragia Sedisnareyn geligt en onaangesien sijne kranckheyt te lande gevoert en aldaar overleeden weesen. 
Singi (a), plaats ongeveer 18 km. noordelijk van Patna in het salpetergebied. 
Een wisselaar te Karimabad schreef over » 
een tweede wissel van 25000 ropia en dat een ander van 50000 in weynig dagen stond te volgen, maar geen behoorlijke advijsen van ’s Comp. 8 bediendens in Patna, werwaarts men ook het g’eligeert opperhooft, den ondercoopman Jacob Dijckhoff om de onveylheyt der weegen niet heeft konnen laeten opgaan. 
Jacob Dijckhoff was zeker tot in 1719 opperhoofd te Patna. 
De verkoop van V. O. C. waren in Bengalen staat vrijwel stil, men kan er dus slechts met contanten inkopen; bij een ,, maelstroom ” op de Oanges ging 12562 {i t Japans staafkoper verloren en kwam een korporaal om, het is niet waarschijnlijk , dat er nog wat van terug te krijgen is, dat geldt ook voor het opvissen van verloren gegane ankers; het tekort ad 1800 rsd. bij de munt zal men trachten van het loon der arbeiders in te houden, de munt is dicht en men tracht zilveren specie tegen ropias in te ruilen; volgens een rapport van Guilliam Halling, resident bij de munt, zouden daar slechts kleine, gemakkelijk aan het licht komende diefstallen mogelijk zijn ; personalia ; 30 juni waren in Bengalen 54 bedienden van de pen, 42 militairen, 70 zeelieden en 14 ambachtslieden, uitgezonderd enig volk van de schepen, wegens de onrust tijdelijk aan land geplaatst, daarom hield men ook de Kasteel Batavia, Brug en Overnes daar aan; het deserteren neemt zeer toe, daar de Moren wel 40 ropias p. m. loon bieden, gehele troepen gedragen zich insolent op het V. O. C. territoir, van maart tot october deserteerden 105 zeelieden en militairen; waren de Burg en de Overnes door de schrale wind niet uit de buurt van Punto Palmeras gebleven en bij Bellasore beland, dan zouden ze in de macht van 3 sterke Franse schepen gevallen zijn, die laatste zouden met drie andere, bestemd voor Perzië, zijn uitgevaren onder den markies „de Roquemados'\ ze ruimen verscheidene particuliere scheepjes, waaronder het Engelse schip Crown, hoewel het een Franse pas had, ook namen ze een Engels scheepje, dat den oud-gouverneur Anthony Weldon aan boord had, de zwaar geladen Marlborough wist bij Palmeras hun te ontkomen, maar kwam niet in Bengalen aan, eind september vertrokken ze naar Tenasserim om daar met vergunning van den Koning van Siam een fort te bouwen, men twijfelt aan de juistheid van dit bericht; de Franse handel 
betekent in Bengalen weinig; men sloeg een voorstel der Engelsen om met van elke natiedrie schepen de drie Franse schapen te verdrijven af; Mir Mortusa kwam met deOestgeest en Kasteel Batavia 19 aug. binnen de Gang es en verblijft op uitnodiging derEngelsen in Calcutta , hij liet zich lovend uit over de Nederlanders; het V. O. C. per¬soneel» 
had tot Ougly voor hem vervaardigt het huys van den oud-gouv. r Mier Mamet Ressie en soude hem bij genome possessie daarvan met alle mogel. civiliteyt, dog op het onkostelijxste ontmoeten om hem in een goede luym te houden, dog hoe spoediger zijne opreyse nae den nieuwen Conink sal werden ondernomen, hoe het voor d’E. Comp. van te minder moeyte en koste en alsoo het wenschelijkste zijn sal. 
Over Ketelaar' s verrichtingen vernam men er niets naders; 1 febr. kreeg men een brief uit Coromandel van gouverneur Daniël Bernard van 28 nov., te laat om de inhoud nog te kunnen mededelen , een copie wordt naar patria gezonden; 30 jan. en 1 febr. kwamen uit Ceylon de Oestgeest en de Oostersteyn met brieven van 30 nov. tot 25 dec.; van daar vertrokken 14 dec. naar patria de Vaderland Getrouw, Rijnestein, Bennebroek, Bentveld en Raadhuis van Enkhuizen; Becker zond geen afschrift van zijn brieven aan Heren XVII naar Batavia; ergerlijke insinuaties van het bestuur van Ceylon in hun brieven aan Heren XVII over de Hoge Regering, o. a. in de beschuldiging, dat de laatste » 
de saak der gebroeders Alfonso en Laurens Pereira genomen hadden in reassumtie, dat wij wijders, dat viele volk patrocineerende, het uytroeyon van het Pausdom onmogelijk maekten, dat den gouverneur Becker daarentegen seer dankbaar is voor U Ed. e Hoog Agtb. approbatie over het extirpeeren der paperijen, even en al eens, als ware dit een inventie en een werk van vigilantie, singulierl. door voorm. gouvem. r g’effectueerd buyten ons toedoen, aanleyding off ordres, - 
De katholieke Affonso Pereira was reeds omstreeks 1691 mudaliyar van Negombo, waar hij zeer gezien was en veel invloed had, ook was de Koning van Kandi op hem gesteld, in 1708 verbande Becker hem en zijn broeder, den V. O. C. -boekhouder Lorenzo P. naar Tuticorin, omdat zij getracht zouden hebben het Katholicisme te bevorderen, waartegen ze bij de Hoge Regering in protest kwamen, Becker liet hen daarop in het kasteel van Gale opsluiten, ze werden daarop naar Batavia opgeroepen en daar vrijgesproken, ze gingen naar Ceylon terug en schijnen daar spoedig te zijn gestorven. 
ivat geheel bezijden de waarheid is, hoewel men voor gematigd optreden is; om de gebroeders Pereira recht te doen zijn ze naar Batavia opgeroepen; Becker » 
derft bekend maeken, dat hij, ongehoorsaam blijvende aan onse bevoelen, de restitutie der landerijen van bovengem. Pereiras niet sal laaten volgen voor nader last uyt het vaderland, oversulx onbekommerd is om publicqueiijk tegens onsen last te komen in oppositie, waarvan wij alleen den uytleg en de voorsigt van verder gevolg aan U. Ed. e Hoog Agtb. sullen overlaaten. 
Ook bleek, » 
dat sekore vrijburger, met namen Philip Fauquet, tegelijk met het vertrek van d’heer gouvern. r Becker anno 1707 van hier na Ceylon overgesonden over het clandestin logieeren van eenige Jesuïten, bij de Colombose resolutiën van llen en 12en mey 1712 gecontinueerd word als lid in den civilen raad, waerin hij al 3 jaren had geseeten en buytendes tot commissaris van huwelijkse saeken word aangesteld, hoewel nergens consteerd, denselven tot de Gereformeerde Religie is overgegaen, bijgevolgen daeraen dan getoest kan werden den brandenden ijver van den gouverneur tot dimotie van het Pausdom. 
Ook kwam Becker op tegen de veroordeling van het door hem zenden van vier oorlogsschepen naar Coromandel, hij beschuldigt ten onrechte Bernard ervan dat geheim te hebben verraden en er inlichtingen over van de Hoge Regering gevraagd te hebben, Becker beschuldigde hierover ook Hubert Driemont, opperhoofd van Tuticorin, en de betrokken schippers „gelanterfant, playsier genomen en particuliere handel gedreven ” te hebben, B. beweert, dat de zending der schepen naar Coromandel in plaats van naar Malabar een gevolg was van mededelingen van Bernard over Franse schepen in Coromandel, terwijl de commandeur van Malabar die eveneens aan Becker gesignaleerd had; Becker had eind nov. 1712 wederom plan een eskader naar Coromandel te zenden, wat hij echter naliet, omdat de schippers de eerste maal zo slecht zouden zijn opgetreden, dit laatste wordt nu te Batavia door de Raad van Justitie onderzocht, Becker tracht zich zo te verdedigen wegens het niet zenden van schepen naar Batavia met de aan handelaren uit Manilla zo goed verkoopbare kaneel, thans moeten de twee grote Kamers de kleine van kaneel voorzien, daar men haar die niet uit Batavia kon zenden; het zonden naar Batavia van de hoeker Leeuwenberg begin 1712 met 227 baal kaneel was natuurlijk geheel onvoldoende, want er waren 2000 balen geëist, de Doornik had oct. 1711 zeer wel meer dan 117 balen kunnen meebrengen; Becker klaagt over onvoldoende schepen voor het overbrengen der retouren naar patria, dat is echter onjuist, daar op Ceylon geen goederen voor meer dan 3 retourschepen aanwezig zijn, nl. textiel van Tuticorin, 267 pak curcuma en 1406 balen kaneel, die men ten behoeve van de kleine Kamers naar Batavia had moeten zenden, voorts zijn er slechts ballastgoederen ; Becker neemt het Huysman kwalijk, dat die ingevolge de last van de Hoge Regering de schepen uit Bengalen gelastte Oale niet aan te doen; hij verzocht Heren XVII » 
te worden gemainctineerd, opdat Ceylon andersints niet mogte werden aanstoot van de minste en alle veragting subject zijn. 
Hij beschuldigt Bernard er ten onrechte van, dat deze voor Becker bestemde papieren onnodig lang zou hebben aangehouden en Huysman, dat hij » 
het gesag van den gouv. r publijk hadde gehoond en op het sensibelste in sijn caracter en authoriteyt benadeelt door d’aanstelling van den opperstuurman Dirck van der Weyden tot schipper, omdat die plaats op Reynesteyn vacant was en daaruyt ook verdere mindere optredingen zijn voortgevloeyd, welke den gouverneur om zig daadelijk te bedienen van het gesag, door U Ed. e Hoog Agtb. en ons aen hem toevertrouwt, de voorm. aenstellingen als onwettig in zijn ooge heeft vernietigt gehad, mitsgaders den opperstuurman Lambert Both, met Bendvelt pas in India gekomen, tot schipper gepromoveert, omdat hij zulx aan dien man had belooft, welkentweegen wij ons te sijner tijd zullen moeten expliceeren ter saeke door dese hooggevoelendheyt niet den gouvern. r Becker, maar wel den cours van ’s Comp. 8 dienst zijnde geïnfringeerd, onse ordres gehoond ende geledeerd werden, die het provisioneel suppleeren van vacante plaatsen op de scheepen overlaten onder onse nader approbatie - aan de ministers van die comptoiren, wer- waard de bodems besz. ende geassigneerd zijn, overzulx den directeur Huysman sijn pligt ten opsigten van Reynesteyn heeft volbragt. 
Anthony Huysman trad in 1681 als jong assistent in V. O. C.-dienst, april 1701 in koopmansrang hoofd te Patna, sept. 1703 opperkoopman en administrateur van Ceylon, juni 1707 opperhoofd van Kasimbazar en secunde in Bengalen, 1709-1716 directeur van Bengalen, juni 1718 raad -extraordinair van Indië, juni 1720 raad ordinair, mei 1721 tevens president van Weesmeesteren, juli 1725 Directeur-Generaal, sept. 1729 overleden. 
Becker » 
nopens den uytslag en het effect der Mogolse ambassade onder den e. Ketelaar - met een soort van dedein gelieft te melden, alsoff zulx ook onder sijne beschrijving te pas quam en dus mag niemand op de westercomptoiren ongeraekt blijven, tot preuve den voorm. gouv. r niet kan verdragen degeene, die onsentweegen in ’t point hunner gouvernementen, directiën en commandementen met hem gelijkstandig zijn en aan d’andere kant hardhandig is voor de subalterne van Ceylon, onder hem sorteerende, mitsgaders onbequaam en al te groothertig om aan ons te gehoorsamen, uyt welker name hij daar gebied oef f ent - . 
In het stuck der Jaffanapatnamse nieuwe landbeschrijving en het verkoopen van onbekende gronden in dat commandement (sooals se genaamd worden) en soo ook in het district van Colombo, derweegen wij in het eerste geval den voortgank om goede reeden verboden en in het andere een ordentelijke en verand woordelijke manier den gouvern. r en d’onse hadden voorgesz., gaat denselven nog al voort na sijne driften en meynd wonderlijk door onse reproches te weesen verkort. 
Zijn eigengereidheid blijkt ook uit het ontnemen van hun landerijen aan de gebroeders Pereira; andere onjuiste verwijten van Becker ; hij zond met de Oostersteyn den commandeur van Gale, Philip David van Uchelen, buiten gage naar Batavia , terwijl het Becker bekend moet zijn, dat het aan locale Raden van Justitie niet toegelaten is commandeurs, opperkooplieden en kooplieden definitief te condemneren, maar hij zond nu eigener autoriteit in de laatste tijd 4 dergelijke personen naar Batavia; wat van Uchelen betreft, gelastte hij de politieke raad aldaar zelfs hem zo nodig met geweld aan boord te doen brengen, omdat die » 
den gouverneur zoude hebben betigt gehad over het onderscheppen van particuliere brieven en het nabootsen van zeguls. 
Evenwel blijkt uit Becker s eigen brieven, dat hij stukken onderschept ; verdere klachten van Becker over disrespect, hem door de vier bedoelde personen aangedaan; men begrijpt te Batavia niet, hoe de voornaamste ambten op Ceylon moeten worden bekleed, daar men er daar voortdurend veranderingen in maakt; Becker bevoordeelt den 
arecahandelaar Sadasu Moddéli , zodat dit de barbiers ervan weerhoudt naar Ceylon te varen , er komen daarom ook maar weinig opkopers van olifanten, waarvan er wel 125 te Jafnapatam en 131 te Gale en Mature in de stallen staan, ze willen daarvoor nl. niet naar Colombo komen, Becker' s argumenten daarvoor spruiten slechts voort uit berichten van spionnen, die rapporteren, wat hem aangenaam is; Becker bezorgde de V. O. C. door zijn optreden aanzienlijke financiële schade; het is onjuist, dat de olifantenverkoop verkleind zou zijn door de dood van Bahadursjah, want juist in oorlogstijd heeft men ze zeer nodig, Becker weet dat zeer goed; in Madura deed hij verkeerd met het aangaan van een oorlog met een Vorst » 
ter saké een sijner vagabondeerende onderdanen een parthije koebeesten, de paapse parrowas van Tutucoryn toekomende, hadde in het land gevoerd, hetwelk immers in hot minste tegenwigt niet mogte koomen met sooveel gunst en voordeel, als d’E. Comp. van dien Vorst met seclusie van alle natiën in die Madurese landen komt te genieten. 
Minder onjuist is het optreden tegen den Teuver , die twee Engelse vaartuigen door de Straat van Pemhanar liet passeren; de verhouding tot Kandi is goed, maar er werd van daar al een jaar lang geen bezending meer ontvangen; Becker schreef derwaarts,) 
dat het point en de dispositie over de havenen - aan niemand buyten d’Ed. le en Doorlugte Comp. is gedemandeerd en kort daaraan, dat aan hem door d’Ed. le en Doorlugtige Heeren Majores was aanbevolen goede sorge te draagen voor den staat en landen van zijn Candiase Majesteyt, waerop het hof in maert mogelijk dese ergernisse seer wel begreepen hebbende) komt te antwoorden, het niet noodig waere, den gouvern. r sig quame te bedroeven over ijts, ’twelk niet mogte gedaan werden buyten toestemming van de Heeren Superioren in Holland en tot Batavia. 
Men moet ten aanzien van den Vorst vriendelijk optreden; men verneemt van Becker » 
niet anders dan invectiven en insimulatiën tegens alle en eenij gelijk in een tijd, denselven niet anders schreeuwd dan om hulpe en kragtdadig mainctenue, doleerende over verwijt, sensibele affronten, gelaedeerd respect en fatsoen, over hoon, smaet, calumniën, disobedientiën, veragting en wat dies meer zij sonder eens in agting te neemen den hoon en smaet, die hij sigselven toebrengt door het tegenstreeven onser beveelen en hoe onmogelijk het zij voor hem verwagting van gehoorsaamheyd en genegendheyt tot dienst van zijne mindere te mogen hebben, daer hij desel ve door zijn eygen voorbeeld in daden en geschriften soo lelijk leerd af dwaal en van den regten weg, hoewel ook deese daerom egter niet zullen ongestraft blijven in zaeken, waerin sij schuldig worden bevonden en wij verders ook niet zullen nalaten na de magt, die ons gegeven is, het welwesen van d’E. Comp. op dat eyland met ernst en ijver volgens pligt te behertigen. 
In Cheribon was 10 jan. 250 last rijst verzameld en vermoordde een op wacht staande soldaat zijn makker; men zond 19 jan. de Arion derwaarts met 6250 rsd. 
payement; in Bantam is 900 bahar peper in voorraad; weggelopen inlanders, V. O. C. onderdanen, konden in de Bantamse bossen niet worden gevonden, premiebetaling hiervoor is een goed middel, als de hoofden zich maar niet van die bedragen meester maken; de wegens ziekte op zijn verzoek ontslagen ontvanger -generaal Jacob Pelgrom is opgevólgd door Ferdinand de Groot; het fonds der nederlandse en maleise kerk was 31 dec. 22705 rsd., dat van de portugese 13504; 13 jan. werden de Limburg, Doomick, Raadhuis van Middelburg en Arentsduin uitgezonden om een van Canton komend Frans schip te onderscheppen; de Wijnendaal is voorzien van 38 kanons, 80 zeelieden en 25 militairen, zomede handwapenen, cargasoen f. 205441, waarvan f. 147619 voor Amsterdam, vrd. 72547 ® thee, waard f. 113835 ; in totaal werd, Ceylon inbegrepen, cargasoen van f. 4687680 naar patria gezonden; men zendt nu het restant van de zwavel, van de Salak bekomen, geraffineerd mee, nl. 4679 van 12312 ruwe verworven, kostende f. 409, zodat er wel niet veel op gewonnen zal worden, als men de arbeidslonen meerekent, zwavel uit diepere lagen is zuiverder, bijv. die van de berg Patuha, die echter maar 50 pikol per jaar oplevert, het vervoer van zwavel naar patria is met het oog op de andere waren en het drinkwater bezwaarlijk, gaarne verneemt men, of verdere toezending nodig is; van de vroeger gekomen vaartuigen liggen een Armenisch en een Portugees nog ter rede, 3 Portugese en een Armenisch kwamen sedert aan, voorts een jonk van Amoy, 2 van Ningpo en een van Canton, zomede een jachtje van Tonkin; in het afgelopen seizoen werden 15422 ® indigo, 2692 ffi koffie en 52386 fê katoenen garen, alles van Java, naar patria gezonden; de sloep van den waterfiskaal verongelukte; de schipper van de Oude Zijp, Daniël Bent, is vrijgesproken van schuld bij een gevecht op 10 jan. tegen de Fransen; er werd voor 9108 rsd. aan wissels op patria getrokken; 10 febr. kwam uit patria de Beverwijk met 135 zeelieden en 69 militairen, ze had 17 doden en was van de Kaap sinds 13 nov. onderweg » 
