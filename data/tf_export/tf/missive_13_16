XLII. JACOB MOSSEL, JACOB VAN DER WAEYEN, PETRUS ALBERTUSVAN DER PARRA, JURGEN VAN DER SPAR, ADRIAAN DE NIJS, HUIJ-BERT WILLEM VAN BAZEL, LIBRECHT HOOREMAN, JEREMIAS VANRIEMSDIJK, REYNIER DE KLERK en JAN ELIAS VAN MIJLENDONK, BATAVIA 29 april 1761. Kol. Arch. 2866, VOC 2974, fol. 1355-1373. Deze brief wordt eind april verzonden met het naschip Vredestein. Bandjarmasin Er zijn vijf sloepen naar Bandjarmasin gezonden om met peper terug te keren. Ze kregen f 214. 625 mee en bouwmaterialen voor de nieuwe loge. De Huis te Manpad haalde het nodige houtwerk van Java. Palembang Uit Palembang is met de vaartuigen van de koning 11. 846 pikol tin, maar slechts 1329 pikol peper aangevoerd. De residenten vrezen dat er van het laatste product weinig zal binnenkomen. » 
Om echter den zultan in een goeden luim te houden en teffens de Palembangers van de smokkelarijen naar China, die volgens het bericht van onse carga’s grof en groot in zwang gaan, te doen afzien, hebben wij beslooten met de volle afbetaaling van het thin voort te vaaren, schoon de quantiteyt peper al wat minder mogt weesen. 
Djambi 
Van resident Ajax Fredrik van Solms, die met twee sloepen naar de rivier van Djambi werd gezonden, is slechts bekend dat hij begin januari uit Palembang is vertrokken. 
Djambi Van resident Ajax Fredrik van Solms, die met twee sloepen naar de rivier van Djambi werd gezonden, is slechts bekend dat hij begin januari uit Palembang is vertrokken. China Volgens het rapport van 4 februari kon er in China wegens de uitzonderlijk hoge prijs geen goud ingekocht worden. Wat van het meegegeven kapitaal over is, namelijk ƒ 298. 118,-, werd met een verbeterde rekening terugontvangen. De rekening uit Kanton van 7 januari 1761 was foutief. Voor het aanstaande jaar werd 4500 taël, of mark 685 ff , voor een prijs van 117 taël zilver voor 10 taël goud, wat uitkomt op ruim ƒ 373, 2, 5 het mark fijn, aanbesteed. Er is een voorschot van f 238. 758 gegeven. Wegens het strenge toezicht op de uitvoer kon geen zijde of zijden stoffen, noch goud bemachtigd worden. Daarom zou er enige pikol zijde van wat de jonken te Batavia aanbrachten, ingekocht kunnen worden. Op 10 maart kreeg de directeur-generaal daarvoor vergunning, maar op 24 maart is er wegens in verhouding tot de kwaliteit hoge prijs vanaf gezien. Ook is op 10 maart besloten om bij particulieren tegen de huidige koers van rsd 20 het reaal fijn goud in te kopen, wat op ƒ 432,- uitkomt, of f 32 — duurder dan normaal. Daarvoor kon echter nauwelijks voor ƒ 10. 000 worden ingekocht. Er wordt gevraagd aan de bestelling van het voorafgaande najaar van vier ton baar goud nog vier ton toe te voegen, maar om f 400. 000 van de verzochte dukaten af te trekken, omdat er anders bij een slechte verwerving van goud moeilijk aan de bestellingen door de kantoren die textiel leveren, voldaan kan worden. Malakka Met de sloep de Haak en het schip de Spaarzaamheid kwamen in het begin van het jaar uit Malakka brieven van 26 december 1760 en 6 maart 1761. » 
Met de tijding van ’t overlijden van den hoofdroover en Siacs vorst Radja Mahomet, waardoor de zaaken so een voordeeliger keer genomen hebben, dat er hoop is om de rust aan dien kant eerlang hersteld te zien. Radja Alam, Mahomets halfbroeder, was, na het sluiten van een voor de Compagnie voordeelig contract, met sijne inlandsche macht en vijf onser barken en sloepen naar de rivier van Siak, den zetel van ’t roofgespuis, vertrokken, alwaar de overblijfsels van Mahomets aanhang so naauw ingeslooten sijn, dat de ministers hen eerlang meenen te zullen onderbrengen. Bij welke gelegenheid de afgeloopen post te Poelo Gontong weder hersteld en met een goed garnizoen voorsien is. 
Naast enig masthout en kleinigheden is vandaar 455. 631 Ib tin aangevoerd. Sumatra’s Westkust De radicale beschrijving van Sumatra’s Westkust door Huijbert Willem van Bazel wordt hierbij aangeboden. De Brons tee, die in oktober 1760 naar Sumatra’s Westkust vertrok, wordt binnenkort terug verwacht. Met de sloepen de Roos en Nagapatnam is voor ƒ 106. 900 aan goud en een partij benzoë aangevoerd. De gezaghebber van het tweede schip bracht een verslag mee van zijn wedervaren in Benkulen, waaruit blijkt dat de dienst die de Fransen werd bewezen, slecht beantwoord is. Ook is een brief van Charles-Henri graaf d’ Estaing aan de dienaren te Padang ontvangen, waarin deze beweerde dat de vorige, nu overleden, gezaghebber van de sloep Nagapatnam het bevel van de graaf aan de commandant van Benkulen de vervoerde achttien soldaten weer uit te leveren, niet schriftelijk maar slechts mondeling had overgebracht. Zijn officieren hadden er daarom, en omdat ze wisten dat het volk dat te Batavia van zijn schepen was gedeserteerd, niet, zoals beloofd was, was teruggezonden, niet aan voldaan.. Er wordt niet langer stilgestaan bij de onjuistheid van dit voorwendsel. De graaf beweert dat hij veel geld besteed heeft om enige van de Engelse krijgsgevangenen en van zijn Duitse soldaten tot dienst aan de Compagnie te bewegen. Hij zegt wel tien, maar het waren eigenlijk maar zes Engelsen die zeiden niet vrijwillig, maar door de graaf gedwongen, te zijn overgekomen. Hun werd toegestaan naar hun landgenoten te vertrekken. Volgens een rapport van een particulier vaartuig zijn de Fransen, na de vestingwerken te Benkulen te hebben laten springen, vandaar vertrokken. Een schip is in een storm van de andere afgedwaald en kwam zwaar beschadigd te Batavia aan met slechts zes Fransen, vier kaffers en honderd inlanders en Chinese vrouwen, van wie de graaf de mannen had meegenomen. De gezaghebber mocht hier zijn schip herstellen en ravitailleren, met uitdrukkelijk verbod iets van zijn lading, bestaande uit wat ijzer, peper en suiker, te verkopen. 
Bengalen De Huis te Manpad, Lekker land en Osdorp kwamen met een lading van ƒ 560. 000, uit Bengalen, waaronder 293 kisten opium. Aangezien de inlandse koopman die 1200 kisten zou leveren, zei niet aan zijn contract te kunnen voldoen, verwacht het bestuur dat de Zeelelie, die achter bleef, niet meer dan 100 kisten zal meebrengen. » 
Also de papavertuinen door ’t geduurig over en weder trekken van oorlogsvolk grootelijks bedorven en de inzameling in ’t algemeen daardoor zeer slecht uytgevallen was. Daarenboven komt die waar tans op ƒ 371, 10,- ofwel ƒ 66, 10,- duurder dan in ’t voorleeden jaar te staan. 
Den beklaaglijken staat onser zaaken in die directie zullen Uw Ed. Hoogagtb. uit de directe adviesen kunnen ontwaaren en hoe de Engelschen (aan welke de ministers hunnen eysch van 75. 428 ropia’s tot reparatie van de hun bij de noodlottige expeditie van 1759 toegebragte schade, hebben moeten voldoen) zich in hun verkreegen meesterschap blijven handhaaven. Sodanig selfs dat sij den nabab, door hun zelven op den zetel geholpen, genoodzaakt hebben daarvan afstand te doen, stellende sijnen schoonzoon in de plaats, die gezegd word voor die gunst dertig millioenen ropijen beloofd en de provinciën van Berduaan en Bierboom, daar de grove lijwaten vallen, tot onderpand afgestaan te hebben. En schoon men daarbij voegt dat de ragia’s dier landstreeken volstrekt weigerden zich aan ’t Engelsche gezach te onderwerpen, zullen z’ echter, van macht ontbloot, buyten twijffel wel genoodzaakt weesen voor de Engelsche wapenen, die het alles met schrik vervuld hebben, te bukken. 
De Dillijsche prins of pretense mogol, die in de provincie Behaar den Engelschen en hunne bondgenooten nog wat werks gaf, heeft ook al, volgens de met Osdorp bekoomene tijdingen, de partij gekoosen van zich met onse mededingers te verdraagen en was in hunne logie te Pattena met veel staatsie ter visite geweest. 
Teffens zal Uw Ed. Hoogagtb. uyt ’t schrijven der bedienden gebleeken sijn dat de afgezette nabab, op een gesocht voorwendzel dat wij volk worven en andere krijgstoerustingen maakten, onse logie te Cassembazaar niet alleen berend en den tweede van dat comptoir, op eene voor de Compagnie zeer hoonende wijze, verscheiden dagen opgeslooten gehouden heeft, maar dat hij daarenboven, na alle onse bezittingen met eene totaale verwoesting bedreigd te hebben, tot boeting van de opgetijgde misdaaden eenen onbeschaamden eysch van 1. 500. 000 ropijen heeft gedaan, welken de bedienden met 400. 000 afgemaakt hebben, behalven nog verscheiden andere geschenken en ongelden, die de geheele afperssing tot bijna zeven en een halve ton schats doen klimmen. Bij deese smertelijke omstandigheeden hebben zich de Engelschen, schoon sij er ongetwijffeld wakker onder geroeid hebben, als onse beste vrienden aangesteld en hunne mediatie aangebooden, om, so zij zeiden, den ons van den nabab gedreigden slag af te keeren. Men heeft, om kort te gaan, met hun (hoewel het den naam had dat we met den nabab handelden) een voor den Nederlandschen naam allesins smaadelijk verdrag moeten sluyten, waarbij onse vrijheden in schijn wel eenigerrmaate verzekerd werden, maar ’tgeene ons inderdaad volslaagen afhangelingen onser mededingeren maakt. 
Uyt alle deese omstandigheeden valt ligt te besluiten dat het voor de Compagnie op dien voet niet langer zal gaande te houden sijn, ’tgeene ook inderdaad het zoeken van de Engelschen is. Want of men al bij het gezegde contract beloofd heeft ons voor verdere ongewoone afperssingen (de dubbelzinnigheid der uytdrukkingen maakt de zuiverheid hunner intentiën al terstond verdacht) of men, zeggen wij, al beloofd heeft ons daarvoor te zullen vrijwaaren, kan echter de nieuwe nabab, welken men nog daarenboven zegt grootelijks om geld verlegen te sijn, ons so maklijk als de voorige de eene of andere misdaad op den hals werpen, om langs dien weg gelegenheid te krijgen tot het vergen eener nieuwe contributie. 
Louis Taillefert schrijft in zijn brief van 4 december 1 760 dat de reputatie van de Compagnie nu zeer gering is en dat er uitsluitend nog enige steun van het Britse hof is te verwachten, daar de bewindslieden van de Engelse compagnie, overmoedig door hun voorspoed, geheel onhandelbaar zijn. De handel gaat ook slecht. De Osdorp voerde slechts gunizakken aan, de aanvoer van opium zal, zoals gezegd, schraal zijn. De Engelsen, die meester van de salpeter zijn, staan slechts een matige partij toe en maken zich, als de 
machtigste , meester van de meest gewilde textiel De inlandse kooplieden ondervinden zoveel schade van de oorlogen en afpersingen door de regenten, dat er met hen, evenals het voorafgaande jaar, geen contracten te sluiten zijn zonder dat de vooruitbetaalde gel - den in gevaar zijn door bankroeten. De ongehoorde diefstallen van ten eerste ruim 22. 000 en ten andere 170. 000 sicca ropias worden in de stukken toegelicht. De assistenten Willem Beens en Emanuel Hendrik Kantzou die repatrieerden, maar van wie Beens onlangs weer uitkwam, wisten dit lang zeer handig te verbergen. Beens is gearresteerd en zijn goederen zijn in beslag genomen. De advocaat-fiscaal is bevolen actie te ondernemen. Er wordt verzocht om alle gelden van de in 1759 gerepatrieerde onderkoopman en kassier Michiel Bastiaanse, die aan deze fraude meewerkte in plaats ze te voorkomen, en die van Kantzou voorzover nog niet uitbetaald, in beslag te nemen. De volmachten van de laatste, Willem Schol en Willem Weibom hebben nog rsd 4982 in kas gestort voor de kooplieden Cornelis Tellinger en Jan en Carel Hasselgreen te Amsterdam. Nadere informatie is te vinden in de papieren. Aangezien de Compagnie zo toch nog schade lijdt, zijn er ten aanzien van de goederen van directeur Adriaan Bisdom maatregelen genomen zoals vervat in de besluiten van 31 maart, 3 en 7 april, en liet het bestuur te Hooghly hem juridische zekerheid stellen dat hij geen goederen zal vervreemden voordat de Compagnie voor deze diefstallen schadevergoeding heeft verkregen. 
COROMANDEL Coromandel is, hoewel de zaken daar wat beter zijn dan in Bengalen, blootgesteld aan de goede of kwade luimen van de Engelsen, die, nu zij Pondicherry in januari overmeesterden, weinig van de Fransen te vrezen hebben en hun handel zeker ten koste van de Compagnie zullen trachten uit te breiden. De afzet van handelswaren in 1759160 was evenwel redelijk. Volgens de brief van 30 december 1760 waren de inkomsten ƒ 670. 568 d. w. z. ƒ 285. 654,- meer dan in het voorafgaande jaar. Zoals over Ceylon bericht, was de verwerving van textiel ruimer uitgevallen. De Prinses van Oranje is 17 april met enige tonnen aan goud en zilver naar Coromandel vertrokken en gouverneur Lubbert Jan van Eek is bevolen in het noorden van Coromandel salpeter te verwerven, om te voorkomen dat daaraan bij de geringste onwelwillendheid van de Engelsen een tekort ontstaat. Ceylon De Prinses van Oranje moet zo spoedig mogelijk naar Batavia terugkeren om nieuws over Ceylon te brengen. De gevaarlijke situatie daar bleek uit de geheime Ceylonse brief van 25 januari. Dat er niets ten goede is gekeerd, blijkt uit de brief van 1 februari, die met de Duinenburg meekwam. Het is duidelijk » 
dat het hoff van Candij wel deegelijk de hand heeft in de troubelen en misschien wel de aanlegger is, van den onlangs daar uytgeborsten opstand. De ministers schrijven dat de communicatie over ’s konings land met de noordelijke plaatsen, als Jaffenapatnam, Manaar en Calpetti t’ eenemaal afgesneeden en dit tusschen Negombo en Hangwelle met Colombo niet sonder grote moeyte nog opengehouden wierd. 
Tusschen Gale en Mature hadden de muytelingen ook al post gevat, en dus de communicatie tusschen die twee plaatsen gestopt. En is men niet sonder sorge over de behoudenis van ons fort te Mature, ’twelk aan de landzijde maar zoberlijk versterkt is en aan den zeekant geheel open legt, waardoor de daar sijnde militie zig ook al vrij moedeloos aanstelde. Gale zelfs was, volgens ’tgeene de bedienden vandaar naar Colombo schreven, niet buyten gevaar van vijandelijke bestooking, also men daar door de uytgesonden detachementen genoegsaam geen Europeërs had en de burgers wijnig te betrouwen waaren. En melden de Galsche bediendens ons vier dagen later dat er gerugten liepen, van de overgave van Cattoene (een fortje te landwaard boven Mature leggende) aan die rebellen. 
Bij deze netelige omstandigheden is het moeilijk maatregelen te nemen. De geheime besluiten van 10 maart en 10 april bevatten de nodige informatie. Hoewel jarenlang op de noodzaak van een speciale zending van volk is gewezen, is er een groot gebrek aan Europese manschappen. Aan dringende verzoeken daarom werd geen gevolg gegeven. In het voorafgaande jaar waren de schepen zelfs met minder volk dan gebruikelijk bemand en in de uitreding voor 1759160 misten vier Amsterdamse en twee Zeeuwse schepen. Zo konden er geen Europese hulptroepen gestuurd worden en moesten de wat talrijkere garnizoenen van Coromandel en Malabar bijspringen. Reikhalzend wordt naar de uitkomende schepen uitgezien in het vertrouwen dat daarmee het volk, dat in de geheime brief van 31 december 1759 werd gevraagd, gezonden is. Wat aan volk te missen is, zal met de schepen die via Ceylon naar Nederland terugkeren, Vlietlust, Keukenhof en Ruiteveld, en met de Bosschenhove, die naar Batavia terug gaat, gezonden worden. De Zuiderburg en de bark de Mossel, en eerdaags de bark de Rijder, zullen terstond met 80 Europese en 200 inlandse soldaten, waaronder 100 mardijkers, en nog 80 goede Compagnies slaven, vertrekken. Een deel van de inlanders moest tot dienst geprest worden. Hopelijk kan de gouverneur van Javas Oostkust, Nicolaas Harting, overeenkomstig het geheime besluit van 10 maart, een noemenswaardig aantal inlanders zenden. Er zijn er al 88, die te Tegal in dienst traden, te Batavia aangekomen. Ceylon wordt naar uiterste vermogen van oorlogsvoor raden voorzien. Van de gevraagde 1600 last rijst, is met de Zuiderburg en Mossel al 378 last vervoerd. Het schip dat deze brief brengt, zal tot het eind van de maand in Ceylon blijven om de laatste berichten aan Heren XVII over te brengen. 
Malabar Volgens de laatste brief van 8 februari 1761 is Malabar in vrede. De Slot Capelle bracht op terugreis uit Perzië van Malabar 500. 000 Ib peper mee. Verzocht wordt daarheen via Ceylon jaarlijks 200 of 250. 000 Ib staafijzer te zenden, aangezien er toch een schip via Ceylon naar Cochin gaat om peper op te halen. Surat De Engelsen zijn vriendelijk; er is met hen een overeenkomst voor wederzijdse uitlevering van deserteurs gesloten. Op de lading van de Duinenburg t. w. v. ƒ 160. 926,- is ƒ 312. 357,- binnengekomen. Wegens dit gunstige resultaat, wordt er ook op de ladingen van de Torenvliet en Lapienenburg, die nog verwacht worden, een voordelige af zet verwacht. De bestelling voor dit jaar is 12. 000 canaster poedersuiker, 95. 000 Ib kruidnagels, 250. 000 Ib staafkoper etc. Met de Duinenburg, die de retouren uit Surat voor Ceylon meenam, is te Batavia 200. 000 ropias ontvangen. Kharg Vandaar kwam met de Slot Capelle en Middelburg t. w. v. ƒ 504. 624 ,- aan goud en zilver en wat Kirmanse wol en zwavelaarde. » 
Gamron Te Gamron was het alles in rep en roer en onse verlaten logie door ’t volk van den kan, of gouverneur, uyt vreese dat sijne vijanden erin nestelen souden, bezet, met belofte egter van die sodra de rust weder hersteld was, te zullen ontruymen en alle schade vergoeden. 
Naar Kharg, dat floreert en in volle rust is, werd onlangs met de Slot Capelle t. w. v. ƒ 123. 217 aan suiker en andere goederen gezonden. 
Batavia Naar aanleiding van de komst van de Manillase handelaren stelde de gouverneurgeneraal in de vergadering van 14 april 1761 voor om, wegens de verwachting dat door de onrust op Ceylon geen of weinig kaneel naar Nederland gezonden kon worden, de verkoopsprijs te verhogen tot 130 stuivers het pond, dan wel om de voorraad te Batavia naar Nederland te zenden. » 
Maar gemerkt de prijz van 130 stuyvers hooger is dan immers bevoorens, ten andere de prijz in Nederland bij de verkooping van april 1760 zelfs tot 90 stuyvers ’t lb. gedaald was, en eindelijk omdat het weigeren van de caneel, waarom die van Manilha voornaamelijk hier koomen, aan deese handelaars zeer hard soude vallen en hen geheel en al van de vaart op Batavia, waarbij de Compagnie, sowel als de colonie so grootelijks geïnteresseerd is, doen afzien. Waaren tegen de cas, bij het verkoopen van caneel van eene aanzienlijke somme in Spaansche matten, waarvan Uw Ed. Hoogagtb. zelven schreiven dat er in Nederland schaarsheid was, soude voorsien raaken. Also gemelde kooplieden, schoon eerst bij hunne komst alhier vemeemende de nieuwe verhooging van 10 stuyvers per lb., zich echter geneegen hadden getoond den gestipuleerden prijz daarvoor te betaalen, so is om deese redenen goedgevonden van de in voorraad sijnde 506 baaien, en soveel er nog tijdig van Ceylon mogt aangebragt worden, soveel als sij begeeren zullen aan hun af te staan, na aftrek van eenige baaien voor de consumtie. 
Het voorstel van de gouverneur-generaal om wegens de verwachte schaarste aan kaneel op Malabar en Sumatras Westkust een partij wilde kaneel van de beste soort in te kopen, is bij meerderheid van stemmen niet aangenomen. Bijzonderheden zijn te vinden in de geheime resolutie van 14 april 1761. Er wordt een voorlopige opgave van de retouren voor 1760161 meegezonden. Het retour uit China wordt bekend verondersteld en is berekend op 15 ton. De totale waarde is ƒ 6. 936. 777, inclusief de lading van de Vredestein, die deze brief brengt, t. w. v. f 110. 578. De volgende retourvloot zal rijker zijn en inclusief de Chinese, Bengaalse en Ceylonse schepen, wel 30 bodems omvatten, als er maar genoeg manschappen uit Nederland worden gezonden om deze schepen te bemannen. Naast de drie Ceylonse retourschepen zullen via Bengalen de ’s-Gravezande voor de kamer Amsterdam en de Deunisveld voor Enkhuizen gezonden worden. Als er geschikte schepen zijn, zullen daar nog twee bijkomen in de verwachting dat er daar genoeg lading voor deze vier schepen is. Daartoe dient tevens de peper die uit Batavia wordt meegegeven. Per assignatie wordt f 116. 656 overgemaakt. In de lijst komen geen posten boven ƒ 25. 000 voor. Het is billijk te klagen over de geringe zorg ter vervulling van de bestellingen. Er is tekort aan boter, waardoor de rantsoenen in olie voldaan moeten worden. Wat er is bestaat uit sterke en onbruikbare boter, waarmee vanaf de gouverneur-generaal tot de dienaar toe het maar moeten doen. Particulier aangevoerde boter kost wel f 70 a f 80 het achtendeel. Er wordt dringend verzocht een zending te laten komen. Om dit schip zo snel mogelijk te laten voortgaan is de gezagvoerder op straffe van drie maanden gage bevolen de Kaap de Goede Hoop voorbij te varen, aangezien dat in deze tijd van het jaar veel tijd neemt. Hem is toegestaan om op St. Helena te verversen. Hopelijk komt de Vredestein voor de herfststormen in Nederland aan. » 
