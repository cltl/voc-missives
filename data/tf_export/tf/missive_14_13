PETRUS ALBERTUS VAN DER PARRA, JEREMIAS VAN RIEMSDIJK, JAN SCHREUDER, HUIJBERT WILLEM VAN BAZEL, REYNIER DE KLERK, NICOLAAS HARTING, LOUIS TAILLEFERT, MICHIEL ROMP, WILLEM HENDRIK VAN OSSENBERG, MAURITS THEODORUS HILGERS EN WILLEM ARNOLD ALTING, BATAVIA 20 OKTOBER 1765. VOC 3125 (Kol. Arch. 3017), fol. 8-277. (fol. 8 De Westfriesland vertrok op 10 mei 1765 met de generale missive van 8 mei naar Nederland. Op 25 mei is de generale missive van Heren XVII van 25 oktober 1764 ontvangen met de eis van retouren voor 1766 van 16 oktober 1764. Vervolgens werd op 15 juni 1765 de brief van Heren XVII van 10 oktober 1764 ontvangen. Op 28 mei, 15 en 21 juni 1765 zijn er over de spoedeisende zaken in deze ontvangen brieven besluiten genomen. fol. 9 Over de verdere zaken is op 12, 15, 19 en 20 augustus 1765 vergaderd. Ambon De wens van Heren XVII dat de oogsten van kruidnagels na de schrale opbrengsten in 1761 en 1762 zouden verbeteren is vervuld met 983. 660 pond in 1763 en 1. 112. 676 pond in 1764. Het laatste is 227. 335 pond meer dan waar het bestuur in zijn brief van 20 september 1764 op had gerekend. Maar het bestuur is aanbevolen om bij een schraal gewas toch te proberen een redelijke hoeveelheid te verwerven en daarom niet onder het vastgestelde aantal fol. 10 van 550. 000 kruidnagelbomen te geraken. Men dient gestorven bomen door nieuwe te vervangen. Het bestuur berichtte in zijn brief van 18 juni 1765 dat er op de vestigingen die kruidnagels leveren, in totaal 754. 770 stuks vruchtdragende, halfwassen en jonge bomen zijn. Helaas staat het er met de peperverbouw op Buru slecht voor en dat zal, zoals reeds in de generale missive van eind december 1764 aangegeven, wel niet verbeteren. Het bestuur meldde in zijn brief van 18 juni 1765 dat het de resident te Buru naar de toestand en het aantal peperplanten daar had gevraagd, maar er wordt geen gunstige verbouw verwacht wegens gebrek aan volk fol. 11 en de wilde varkens op Buru, wat een voortdurend toezicht nodig maakt. Heren XVII vroegen opheldering hoe de onderstuurman en gezaghebber van de pantjalang de Hoop aan vijf ongebrande en beschadigde geweren was gekomen in plaats van de goede exemplaren die hem voor patrouilletocht in 1762 waren meegegeven. Opgemerkt wordt dat er steeds op de commandanten van patrouilletochten gelet moet worden en dat ze ter afschrikking van anderen gecorrigeerd moeten worden. Men hoopt dat het Heren XVII uit de gegeven bevelen en straffen zal blijken, dat daar alle aandacht op is gericht. Opdat de uitgevoerde vestingwerken door gebrek aan onderhoud niet weer in verval raken, fol. 12 zijn de desbetreffende dienaren daartoe aangespoord. In de brief van 25 mei 1763 gaf het bestuur de informatie die in 1762 was gevraagd. Sindsdien waren de vestingwerken in verval geraakt. Deze brief wordt nu voor Heren XVII meegezonden. Daar het billijk is dat slaven, die door de Compagnie met douceurs aangemoedigd en door haar in ambachten opgeleid worden, niet voor particulieren werken, is op verzoek van Heren XVII per circulaire aan de kantoren opgedragen hierop toe te zien en dat ze op straffe van deportatie niet voor andere slaven worden ingewisseld. Naar aanleiding van het antwoord in de marge van het extract uit de brief van Heren XVII van 25 oktober 1762 zal tevens aan de kantoren bevolen worden fol. 13 om slaven niet tot slotenmaker of zwaardveger Zwaardveger, onderhoudt wapens, ook wapensmid. op te leiden. Heren XVII hadden gemeld dat het bestuur te Ambon en op andere kantoren niet de juiste papieren voor of naar Nederland hadden verzonden. Zo werd uit Ambon geen lijst van particuliere vaartuigen die daar hadden aangelegd, met vermelding van hun ladingen ontvangen. Hoewel dat uit Ambon sinds 1763 wel weer was geschied, is met het oog op een dergelijke nalatigheid te Makassar conform het besluit van 12 augustus 1765 per ciculaire aan de kantoren bevolen stipt met de brieven lijsten van aangekomen en vertrokken schepen, staatrekeningen van inkomsten en uitgaven en de marginale beantwoording van de extracten uit de brieven van Heren XVII naar Batavia te zenden. Ook de stukken waarop de besturen zich beroepen, moeten meegezonden worden op straffe van het verbeuren van een maand gage ten behoeven van de armen. fol. 14 Opdat deze voorschriften nageleefd zullen worden, moeten er jaarlijks registers van de papieren die naar Nederland zijn gezonden, naar Batavia gestuurd worden. De eerste klerk op de secretarie zal nagaan wie zich daar niet aan gehouden hebben. In de generale missive van 20 oktober 1764 is al verslag gedaan van de aard van de zeebodem in de bocht van Sawai. Men is het met Heren XVII eens dat de gezagvoerders accurate kaarten moeten hebben, maar dat er voor gezorgd wordt dan ze niet in vreemde handen geraken, zal ook zijn gebleken. Het uit Ambon over de bocht van Sawai ontvangen rapport is tot geheim geclassificeerd. Er wordt alles aan gedaan om de plannen van concurrenten en hun binnendringen in deze streken tegen te gaan. fol. 15 Heren XVII hadden opgemerkt dat, als de bestellingen van de buitenkantoren goed waren uitgevoerd, er niet te veel spek en vlees zou zijn geweest en er op 26 maart 1762 niet besloten had hoeven worden om het gezouten spek en vlees dat drie jaar in de pakhuizen had gelegen, naar Batavia te laten teugzenden. De voorraden aan vlees en spek uit de bestelling van 1762 bedroegen per eind augustus 1765 in het gouvernement Ambon) 
314 lb. vleesch en 230 lb. spek 1763 in 360 lb. vleesch en 290 lb. spek 1764 in 2 1/2 vat vleesch en 2 vaten spek en ook uit de petitie, mitsgaders dies voldoening ieder jaar van maar een vat van ieder zoort, volkomen blijkt dat men niet meerder dan nodig is geweest, datheen heeft geschikt. Zijnde die ordre, waarvan uit hoofde voormeld tot heden geen gebruik heeft behoeven te worden gemaakt, voor de oostersche gouvernementen circulair genomen, opdat ze daar het vleesch en spek niet langer dan drie jaaren zouden aanhouden, maar door terugzending tegens versch verwisselen, dewijl hier somwijlen wel van dat voedzel wordt verstrekt dat ouder en eevenwel goed is. 
Banda De verwachting van Heren XVII dat op Banda de verpachting van de in en uitgaande rechten zou worden ingevoerd en de problemen genoemd in de generale missive van eind december 1759 te bovengekomen zouden worden, kon helaas niet waargemaakt worden. De bevolking is te arm en te dodelijk uitgeput om deze rechten te kunnen invoeren. Tegen de verpachting geldt nog steeds wat in de brief van eind december 1759 is aangevoerd en betreffende de vaart van burgers van Ambon en Banda naar Makassar wat in de brief van 18 oktober 1763 staat. Daarnaar wordt verwezen. fol. 17 Hoezeer ook, zoals uit de papieren vandaar blijkt, Ambon en vooral Banda de laatste jaren, en ook kort geleden nog, door rampen zijn getroffen en uiterst arm zijn en hoewel de Hoge Regering kan verzekeren dat er met de vaart op Makassar niet gesmokkeld wordt, zal er om die vrees bij Heren XVII weg te nemen, aan Ambon en Banda worden bevolen om slechts aan burgervaartuigen toestemming te geven naar Makassar te varen uitsluitend voor het ophalen van rijst. Dat mag slechts bij uiterste noodzaak geschieden en om dat te voorkomen, zal er uit Batavia steeds rijkelijk rijst gestuurd worden. Uit de generale missive van 8 mei 1765 en de brief uit Banda van 7 mei blijkt dat dit voor dit kantoor is gebeurd. Men is het eens met Heren XVII dat de specerijbomen op niet toegestane plaatsen uitgeroeid moeten worden. fol. 18 Het blijkt uit alle stukken dat het bestuur krachtig werd aangespoord daartoe ieder middel aan te wenden. Bij eerste gelegenheid zal het bestuur worden aanbevolen om jaarlijks de omliggende eilanden te inspecteren en de gevonden specerijbomen te vernietigen. De vreugde van Heren XVII over de goede verwachtingen van de verbouw van kiatehout op Rosingain zal wel getemperd zijn door de berichten in de generale missiven van eind december 1763 en 1764 dat deze niet zijn uitgekomen. Daarnaar wordt verwezen. Hoewel de brief van het bestuur van 26 augustus 1765 weer wat meer hoop geeft, wacht men liever af dan zich direct gelukkig te prijzen. De verkoop van rijst op de markt werd gestaakt, fol. 19 ondanks dat er een ruime voorraad was. Hoewel Heren XVII de gevraagde verantwoording van dit besluit van 27 februari 1759 inwachten, wordt toch verwezen naar het antwoord van het bestuur op het extract uit de generale brief uit Nederland van 24 september 1761, gevoegd bij de brief uit Banda van 30 mei 1764. Dit is ook het geval met het verschil tussen de generale uitgaven en inkomsten over 1760/61 met wat in de generale missive van eind december 1763 werd gerapporteerd. Tevens verwijst men naar de nu meegezonden bevindingen uit de Bandase negotieboeken over 1759/60, 1760/61 en 1761/62. Heren XVII vroegen waarom er in 1762 over een betaling van Æ’ 31. 928 door de weeskamer te Banda aan die te Batavia geen agio werd berekend. De Hoge Regering zag daarvan af, fol. 20 omdat het geld van onbekende wezen betrof en van de Compagnie werd, als het na enige jaren bij de weeskamer in haar kas zou worden gestort. In andere gevallen werd het rabat steeds gekort. Hoe graag men Banda ook van de benodigde manschappen had willen voorzien, kon er wegens gebrek aan volk, zoals achtereenvolgens bericht, in 1763 van de gevraagde 300 man maar 100 gezonden worden en in 1764 niet meer dan 2 sergeants, 4 korporaals, 40 soldaten en een tamboer uit het garnizoen te Batavia, en tenslotte dit voorjaar 120 koppen. Ternate Op de opmerking van Heren XVII dat er in de Molukken vermoedelijk veel wordt gesmokkeld en dat dat verhinderd moet worden, antwoordt men fol. 21 dat daar al het mogelijke aan gedaan is. Helaas tonen de recent uit Ambon, Banda en Ternate ontvangen berichten duidelijk aan dat dit niet het gewenste resultaat heeft opgeleverd. Omdat men volledig overtuigd is van de noodzaak van het tegengaan van smokkel, zal er alles aan gedaan worden die zo mogelijk te weren. Hopelijk zijn Heren XVII hier zeker van en zullen de nadelige plannen van alle Europese naties, in het bijzonder die van de concurrenten die in de specerijstreken rondzwerven, met ijver tegengewerkt worden, opdat ze zich daar niet vestigen. Dat is reeds bevolen en het wordt verijdeld, dat ze bij het passeren van de Oosterkwartieren specerijen bemachtigen.) 
Inmiddens zullen wij de ministers ten deezen gouvernemente aanbeveelen om Uwel Edele Hoog Achtb. te elucideeren, waardoor het toegekoomen is dat de commissianten van Masson en Gregorij, met de barcq de Nassauw uitgesonden, voornamentlijk om te ervaaren of de gerugten waar waren dat de Engelschen een fort op Salwattij extrueerden, schoon men thans versekerd is dat daar niets van geworden is, de reise derwaarts niet hebben voortgezet, maar onverrigter zake zijn teruggekeerd. 
Voor het vernietigen van specerijbomen op Pulau Pisang wordt naar de generale missive van eind december 1763 verwezen. Het bestuur op Ternate zal worden opgedragen dit onverminderd voort te zetten. Het zal duidelijk zijn dat de verwerving van goud van 2472 realen in 1762 niet is toegenomen, maar in 1763 is verminderd tot 2340 41/80 realen en in 1764 tot 1926 33/40 realen. Dit is gedeeltelijk aan de overrompeling van Bwool toe te schrijven. fol. 23 Dit is reeds in de generale missive van 20 oktober 1764 gemeld en vervolgd in die van 8 mei 1765 en het bijgevoegde geheime besluit van 28 februari. Het onderzoek waarom Heren XVII gevraagd hadden, of de verwerving van goud zou toenemen, als de gravers niet door rovers werden verontrust, is niet uit te voeren. Aangezien de koning van Tidore zijn belofte de peperverbouw daar te bevorderen nog niet is nagekomen, verwacht men er, evenals Heren XVII, weinig van. Het bestuur is opgedragen om, hoe hopeloos het mocht zijn, er alles aan te doen de peperverbouw te verbeteren. Hoewel Heren XVII schreven dat de afzet van 
producten niet door verlaging van de prijzen bevorderd mocht worden, fol. 24 is dat, om niet met de goederen te blijven zitten, soms toch noodzakelijk. De overwegingen van Jan Schreuder over Makassar brachten de Hoge Regering er toe bij geheim besluit van 15 april 1765 de besturen in de Oosterkwartieren toe te staan om zo nodig de prijzen te verlagen. Voor Ternate mag dat uitsluitend op het hoofdkantoor geschieden en niet op de kantoren die goud leveren. Tevens zal het bestuur daar worden bevolen om aan Heren XVII uit te leggen waarom kort na elkaar murissen met verschillende winst zijn verkocht, te weten op 30 oktober 1761 met 14 %, op 18 januari 1762 met 18 1/2 en op 20 maart 1762 met 50 %. Dit is in Batavia onmogelijk. fol. 25 Het is ondoenlijk om het bevel van Heren XVII om de opdracht bij brief van 15 december 1762 naar Makassar, om daar slechts ijzer met ten minste 75 % winst te verkopen, ook voor Ternate te laten gelden, uit te voeren. Er wordt verwezen naar de besluiten van 3 augustus 1764 en 16 april 1765, waarbij de verkoopsprijs van ijzer juist is verlaagd. Heren XVII waren ontevreden dat er levensmiddelen waren verkocht, in het bijzonder 606 pond boter te Menado tegen 13 stuiver het pond, terwijl er kort daarna 640 pond tegen 30 stuiver het pond was ingekocht. Daarom is op 12 augustus 1765 besloten om alle kantoren in de Oosterkwartieren per circulaire te verbieden om levensmiddelen uit Nederland aan particulieren te verkopen, met uitzondering van op Banda waar het oude en recente gebruik naar behoefte mag worden gehandhaafd. fol. 26 Het bestuur in Ternate moet aan Heren XVII rapporteren waar en van wie die 640 pond boter is ingekocht. Ook vroegen Heren XVII uit te leggen waarom de hoofden van het patrouillevlootje dat in 1762 naar Ternate was gezonden, zeiden dat ze voor beloningen en andere uitgaven Æ’ 1454,-- aan contanten hadden meegekregen, terwijl de gouverneur beweerde dat ze rsd 6000,- hadden ontvangen. Dit verschil is aan kopieerfouten te wijten. De gewone en geheime besluiten en de minuutnotulen van 22 januari 1763 spreken van rsd 6000, maar de kopienotulen van het kantoor van de directeur-generaal en de opperkooplieden van het kasteel van rsd 600. Het laatste is verstrekt. Heren XVII vreesden dat de burgervaart uit Ternate voor de Compagnie schadelijk was. fol. 27 De Hoge Regering meent het tegendeel en wenst dat ze daar, waar ze juist zeer gering is, zal toenemen. Door het geringe kapitaal van de burgers kan ze nooit van zo een belang worden dat ze nadelig voor de Compagnie zou zijn. Naast het nadeel dat deze vaart de rovers berokkent, staat het vast dat ze, als ze bloeit, ook de textielhandel van de Compagnie bevordert. Deze burgerkooplieden betrekken de textiel van de Compagnie en zette ze met geringe winst af op de eilanden waar ze naartoe mogen varen. Voor de bezuinigingen wordt verwezen naar de brief van eind december 1763 en het daarbijgevoegde antwoord van het bestuur op de bezuinigingen die de raad extraordinaris Nicolaas Harting had voorgesteld. fol. 28 Naar aanleiding van de opmerking van Heren XVII over de beschuldiging van stuurman Nicolaas Maurits van afpersing blijkt uit de Ternataanse papieren dat de fiscaal een onderzoek heeft ingesteld, waarop het bestuur op 28 februari 1765 deze stuurman heeft veroordeeld tot een boete van 6 maanden gage. Uit de papieren in Batavia beschikbaar blijkt dat er juist is gehandeld. Op bevel van Heren XVII zal de besturen op de buitenkantoren evenwel worden opgedragen om de gezagvoerders van de patrouilletochten van wie zij overtuigd zijn dat ze zich slechts hebben gedragen, afpersten of andere wangedrag hebben bedreven, tot voorbeeld streng te straffen. 
Makassar fol. 29 Heren XVII meenden dat, als het aan de koning van Boni had gelegen dat er zo weinig goeds met de twee sloepen, een mortier, enige bommen en de nodige artilleristen die hem verstrekt waren, was geschied, hem dit had moeten worden voorgehouden. Als het aan de dienaren van de Compagnie had gelegen, dan hadden zij gestraft moeten worden. Het bestuur te Makassar is gevraagd opheldering aan Heren XVII te geven en of er door de dienaren van deze vorst met kruit en lood wordt gesmokkeld. De Hoge Regering is het met Heren XVII eens dat de kantoren om dure inkoop te vermijden steeds van het nodige, vooral uitrustingsstukken, voorzien moeten worden. Daarom wordt er, zoveel de schaarse voorraad in Batavia toelaat, steeds voldoende verzonden. Het bestuur is gevraagd uit te leggen hoe het mogelijk was dat Heren XVII een verschil hadden kunnen opmerken fol. 30 tussen het antwoord op het extract uit de generale missive uit Nederland van 30 september 1760 en de lijst van aangekomen en vertrokken vaartuigen. Naar aanleiding van de ontevredenheid van Heren XVII dat de lijsten over 1762 niet zijn ontvangen, wordt aangevoerd dat die niet uit Makassar naar Batavia zijn gezonden, maar dat die over 1763 en 1764 zijn ontvangen en doorgestuurd naar Nederland. Zoals Heren XVII verwachten, wordt er van de 3 stuiver die de winkeliers of kassiers op de soldijen te Makassar inhouden, reÃ«el 2 stuiver ten voordeel van de Compagnie gebracht. Men kan niet narekenen hoe het bestuur heeft berekend dat het volgens zijn brief van 22 oktober 1762 aan 120 lb boter tot april voldoende zou hebben en daarom op 14 juli 1762 had besloten om het meerdere in voorraad te verkopen fol. 31 voor 12 stuiver het pond, terwijl zeer onbegrijpelijk voor 1763 nog vier vaten Friese en acht vierendelen Delftse boter waren besteld. Er wordt om uitleg gevraagd. In de laatste vier jaar is er gemiddeld per jaar 845 lb boter naar Makassar gezonden. Die zijn daar ook wel nodig. Men zal voortgaan nauwkeurig te letten op de uitvoering van de bestellingen uit de buitenkantoren. Conform de brief van 18 oktober 1763 is er sinds de besluiten van 9 en 30 juli 1763 geen rente meer betaald op borgtochten die door dienaren van de Compagnie voor anderen in kas zijn gestort. Daar gaat men mee door. fol. 32 De sindsdien overleden resident te Bima Johannes Tinne heeft de gevraagde informatie over de productie daar van salpeter, djati en ander bruikbaar hout niet ingeleverd. Bij eerste gelegenheid zal de huidige resident daarom gevraagd worden om het na ontvangst aan Heren XVII door te sturen.) Bandjarmasin 
Op het betuygd ongenoegen Uwer Wel Edele Hoog Achtb. over het gedrag van de residenten De Lile en Beck, den geringen inzaam van peper in 1762, den duuren inkoop van het goud en de diamanten en de hooge lasten van 1760/1, in de hoope verseeren dat hoogst deselve uit onze nedrige advijsen van den 20 e october 1764 met genoegen zullen hebben ontwaard de middelen van klem die wij nopens de voormelde residenten tot straffe over hun reprochabel gedrag hebben in het werk gesteld, en nog zullen ontwaren uit onse dispositiÃ«n over de door hun ingediende verantwoordingen, genoomen ter onzer zitting van den 17 e en 21 e junij jongstleeden, en waarvan wij de eer zullen hebben hier agter te spreeken. 
Men verwacht dat de ernstige vermaning om een aanzienlijke hoeveelheid peper te verwerven en de uitgaven te verminderen effect zal hebben. Dat er hoop is dat het bestuur geen slechte naam bij Heren XVII wil krijgen, blijkt uit het bericht in de brief van 10 juli 1765 uit Bandjarmasin dat er reeds 2700 pikol peper in voorraad was. Er is om een schip verzocht om dit af te halen, waarmee ook de uit Nederland bestelde diamanten meegezonden kunnen worden. Dan is er plaats voor de oogst van aanstaande oktober, die er gunstig uitziet. fol. 34 Men wacht de uitslag af en tevens die van de recente brief aan de sultan van Bandjarmasin, waarin hij ernstig werd vermaand niet meer peper aan de jonken te leveren dan het in de vorige brief vastgestelde derde deel van de oogst. Anders wordt de vaart van de jonken verboden en tegengegaan. Als de sultan hieraan voorbijgaat, zullen andere maatregelen in het belang van de Compagnie volgen. De staatrekeningen over 1756/57 tot en met 1761/62 zijn reeds in november 1763 verzonden en moeten met het antwoord van de resident op het extract uit de generale brief uit Nederland van 30 september 1760, gevoegd bij zijn brief van 15 augustus 1763, reeds zijn ontvangen. Nu zijn de antwoorden op de nadere extracten bijgesloten. 
Timor fol. 35 Men begrijpt dat Heren XVII ontevreden zijn dat er op Timor door hoge uitgaven en sobere inkomsten in 1761/62 een negatief saldo van Æ’ 34. 550 was. Maar het zal met genoegen opgemerkt worden dat door bezuinigingen in 1763/64 de uitgaven Æ’ 27. 586 waren en de inkomsten Æ’ 28. 634, zodat er een positief saldo van Æ’ 1048 is geweest. Dit is beter dan het voorafgaande jaar. Men zal niet nalaten het bestuur tot verdere verbeteringen aan te sporen. Hoewel de verwerving van goud met strenge maatregelen te bevorderen is, moet alle dwingelandij zorgvuldig vermeden worden. Heren XVII hebben opgemerkt dat het besluit van het bestuur van 26 april 1762 strijdig is met de brief van 20 september 1762. fol. 36 Er zal om uitleg gevraagd worden waarom in het besluit uitvoer van was wordt verboden en in de brief lijkt toegestaan. Men verwijst naar het antwoord op het extract uit de generale missive uit Nederland van 24 september 1761, gevoegd bij de brief van 4 oktober 1763. Daar een totaal uitvoerverbod van was de pachten te zeer zou drukken, werd uitvoer slechts verboden totdat de jaarlijkse bestelling door de Compagnie was uitgevoerd. Maar zoals in de generale missive van 31 december 1764 gemeld, is op 20 december 1764 besloten om geen was te bestellen. Er was voorraad voor twee jaar en men wilde de bevolking in de moeilijke tijden met vrije handel opbeuren. Dat is het bestuur aanbevolen zonder daarbij de Compagnie te benadelen. fol. 37 Men verwacht weinig van de aanbieding van verscheidene vorsten om wraak te nemen voor de moord op opperhoofd Hans Albregt van Pluskouw. Zij zijn te zwak om dat zonder hulp van de Compagnie te doen. Daarom, en om de redenen in het nabriefje van 29 januari 1762, is het niet raadzaam gevonden om wraak te nemen. Ondertussen is zeker dat de OeykoessiÃ«rs Van Pluskouw hebben vermoord. Volgens de brief uit Timor van 18 juni 1762 was duidelijk het vuren vanaf de schuit op personen aan het strand de reden. Het lijkt er op dat niet verraad door weggelopen slaven, maar de moordlust van de zwarte Portugezen samen met haat tegen genoemd opperhoofd er achter zaten. fol. 38 Voor de rest is het gedrag van Compagnies eigen volk de aanleiding tot de moord geweest, hoewel er verder geen kwellingen plaatsvonden. Men denkt dat het hooghartige gedrag van de dienaren wel eens oorzaak van minachting en haat kan zijn geweest. In vervolg op de brief van 8 mei 1765 wordt bericht dat de Compagnie uit de boedel van Van Pluskouw geen schade zal lijden, en zeker niet door het vasthouden van de Batavier, daar dit reeds door zijn bij codicil gemachtigden werd voldaan. Naar aanleiding van de bedreigingen door Heren XVII zijn het opperhoofd van het generale soldijkantoor te Batavia en de soldijboekhouders te Ceylon en Bengalen streng bevolen om dienaren uitsluitend met hun laatste soldijrekening te laten repatriÃ«ren. Bij nalatigheid komt de gage ten laste van de verantwoordelijke dienaar. fol. 39 Tegen de opmerking van Heren XVII dat er in 1762 op een bestelling van 150 maar 50 last rijst zijn geleverd, voert men aan dat daarbij was gerekend op Europese militairen over wie op 11 december 1761 was besloten ze niet te zenden. Omdat er niet meer voor het volk van de Compagnie nodig was en omdat er met verkoop maar weinig verdiend zou zijn, werd er in 1765 op een bestelling van 120 maar 62 last rijst geleverd. Overigens zijn de bestellingen gedurende vele jaren naar behoefte uitgevoerd. Op het verzoek om inlichtingen over een van Timor teruggezonden pak baftas bruin blauw en drie pakken dongries, of poutkas, fol. 40 die op een bestelling voor 1761/62 daarheen waren gezonden, meldt men dat het pak baftas conform besluit van 27 november 1764 met een verlies van Æ’ 128, of 25 1/2 is verkocht. Dit is afgeschreven en niet ten laste van de boedel van Van Pluskouw gebracht, omdat er soms verschillen in de verkoopsprijs zijn en omdat hij niet meer kan uitleggen waarom hij ze heeft besteld. Naar verwachting kunnen de dongries wel bij gelegenheid zonder verlies verkocht worden. Voor gevraagde inlichtingen over de producten van Sumba wordt verwezen naar de generale missiven van 31 december 1763 en 20 oktober 1764, waar hun nutteloosheid wordt aangetoond. Palembang Met genoegen zag men dat Heren XVII het eens zijn met het besluit om voor in 1762 fol. 41 te Batavia aangevoerde 20. 000 pikol tin maar rsd 13 per pikol aan te bieden. In een brief verzocht de sultan en zijn gezanten die naar Batavia kwamen, herhaaldelijk rsd 15 te mogen ontvangen. Bij besluit van 17 mei 1765 is om vele daarbij genoemde redenen besloten om rsd 14 aan te bieden. Maar, zoals uit het besluit van 21 mei blijkt, zeiden de gezanten dat ze beslist rsd 15 moesten eisen. Mede omdat wegens de krappe kas het winnen van tijd gewenst was, is besloten bij rsd 14 te blijven. In de brief van 13 juni 1765 is dat de koning meegedeeld. fol. 42 Voor de vermindering van de verkoopsprijs van tin aan de Chinese jonken van rsd 20 tot rsd 19 de pikol wordt verwezen naar het besluit van 17 mei 1765. Daar zijn de redenen daarvoor genoemd en wat aan de Heren Bewindhebbers voor de Directe Vaart op China wordt meegedeeld. Men is het al enige tijd met Heren XVII eens dat de verbouw van peper bevorderd moet worden door eerder peper dan tin te accepteren en slechts passen te verlenen voor vaartuigen met gelijke hoeveelheid daarvan. Verleden jaar is besloten om jaarlijks niet meer dan 16. 000 pikol, of 2. 000. 000 lb tin te accepteren. fol. 43 Ook dit jaar is weinig meer, namelijk 18. 232 56/125 pikol tin aanvaard en 8344 70/125 pikol peper, of 712 31/100 pikol meer dan het voorafgaande jaar. Daar was toen nog een partijtje bij op schepen van de koning die in 1763 waren teruggekeerd en Batavia niet hadden bereikt. Het verschil tussen de peper en het tin is dus aanzienlijk.) 
Echter wijl d' acceptatie van meerder tin dan peper, nu er van jaar tot jaar van het eerste meerder naar China versonden word, niet meer zoo nadeelig kan werden geacht, alzoo men reekenen kan daarop bij verzending derwaarts, vrij meer te avanceeren dan op contanten, vooral dukatons, welke in China verlies geeven, zullen wij om die reeden nu of vooreerst geen verandering in dit stuk maken, te minder, wijl de supercargas in China zeggen dat er jongstlede geen peper in dat rijk van Palembang is aangebragt, waardoor men diend te vermoeden dat de Comp e den gantschen insaam van dien kore gekreegen heeft. 
fol. 44 De verbouw van peper lijdt niet onder het gebruik van de bevolking in de tinmijnen, omdat daar Chinezen werken, maar door de slechte leiding en de capriolen van de kroonprins. Men hoopt dat die door de ernstige brief aan de koning van gedachten zal veranderen en zijn eigen belang begrijpt, zodat de verbouw van peper zal toenemen. Wel wordt er op gewezen dat er maar 30 peperverbouwers zijn, die uit Djambi naar Palembang kwamen en zouden terugkeren, maar conform het besluit van 19 maart 1765 toch zijn gebleven. Het verlenen van passen voor Siak en Kampar blijft verboden en de residenten is bevolen Heren XVII fol. 45 uit te leggen waar de Palembangers kruit en ammunitie vandaan halen en rijst tegen mensen inwisselen. De gerepatrieerde resident Huijbert Johan de Heere had het daarover in zijn aparte brief van 1 februari 1762. Volgens een brief van 29 december 1762 zou de kroonprins uit de bovenlanden salpeter en zwavel laten aanvoeren om er buskruit van te maken. Men wil weten of dat waar is, of het om een noemenswaardige hoeveelheid gaat en wat de kwaliteit is. Eveneens vraagt men van waar er kruit en ammunitie wordt gesmokkeld. Er is de residenten gevraagd hoe dat te belemmeren is. Heren XVII vroegen van de Hoge Regering wat ze er van vond fol. 46 om de koning te verplichten in de passen de hoeveelheid buskruit in zijn vaartuigen te vermelden en dat de overige lading in beslag zou worden genomen. Men wijst Heren XVII er op dat de vorst dat volgens de brief van de residenten van 7 februari 1762 pertinent van de hand wijst. Omdat er geen zekerheid is of er met die vaartuigen gesmokkeld wordt, heeft men strengere maatregelen, die de vorst onaangenaam zullen zijn, vermeden. Als er fundamentele redenen voor zijn, zal er wel krachtig opgetreden worden. Hoewel er, zoals in de generale missive van 20 oktober 1764 werd gemeld, een duidelijke verdenking van zeeroverij bestaat, heeft men de Palembangers nog nimmer daarvan kunnen overtuigen. In de vergadering van 12 april 1763 is evenwel besloten om op middelen te zinnen om het aantal vaartuigen van de vorst fol. 47 
zoveel mogelijk te beperken. Heren XVII merkten op dat het onderhouden van de vorst over te weinig geleverde tin, als dat niet door misbruik werd veroorzaakt, of de schuld bij de Compagnie lag, hun ongenoegen zou vermeerderen. De Hoge Regering zegt hierop dat Compagnies dienaren te Palembang geheel vrij van verdenking van fraude zijn, daar ze geen enkele bemoeienis met het laden van de vaartuigen hebben. Er is ook geen reden tot achterdocht over kwalijke praktijken te Batavia, want de onlangs aangekomen vaartuigen 
voerden meer peper aan dan in de passen vermeld en maar weinig minder tin, namelijk in de passen gezamenlijk 7632 1/4 pikol peper en 18. 458 pikol tin tegen de aangevoerde 8344 1/420 pikol peper en fol. 48 18. 232 56/125 pikol tin. Dit is 712 31/100 pikol peper meer en slechts 225 69/125 pikol tin minder. Tegen de aanmerking van Heren XVII over de slechte staat van de geschenken voor de koning en dat de afpakkers daarvoor berispt hadden moeten worden, wordt aangevoerd dat bij besluit van 17 december 1762, gevoegd bij de generale missive van 31 december 1762, daartegen orders zijn gegeven die, naar men verwacht, er voor zullen zorgen dat de afpakkers zich niet aan kwalijke praktijken of slordigheid bezondigen. 
Djambi Heren XVII schreven dat de vorst van Djambi wel als voorbeeld bestraft diende te worden, daar het onzeker was of hij, wispelturig als hij was, zijn laatste belofte wel zou houden en hij het verdiende wegens zijn eerder gedrag, waarvoor hij de beloofde genoegdoening nog niet had gegeven.) 
Daarop zijn wij verpligt te dienen dat, vermits gemelde koning, blijkens het Uwel Edele Hoog Achtb. bij brief van den 20 e october 1764 bedeelde, gezanten herwaarts gezonden heeft en deeze uit zijn naam op een plegtige wijse in onse volle vergadering weegens het gepasseerde pardon verzogt hebben, wij best geoordeeld hebben het daar bij te laten berusten. Alzoo het niet raadsaam was, enkel om meerder satisfactie te krijgen, een nieuwen oorlog met hem te beginnen in een tijd dat men, om Ceilon te adsisteeren en de oostersche comptoiren van volk te voorzien, zelfs zoo zeer verleegen was dat men om diergelijke expeditiÃ«n niet konde denken. 
Heren XVII merkten op dat er desondanks te Djambi een versterkte logie was gebouwd, dat er van de verbouw van peper niet veel te verwachten was en dat de prijs van 5 Spaanse realen het pikol die de resident mocht betalen, vrij hoog en moeilijk weer te verminderen was. Voor het eerste punt verwijst de Hoge Regering naar fol. 50 haar brief van 20 oktober 1764. De logie was versterkt om de Europese concurrenten, die zich daar kennelijk wilden vestigen, weg te houden. Dit fortje kostte de Compagnie Æ’ 4138 en het kan de vaart naar en van de koninklijke residentie beletten. Of de vrij onbelangrijke peperhandel zal toenemen, moet afgewacht worden. Als dat het geval is, dan zal de prijs ook wel dalen. Het is een goed voorteken dat voor het onlangs ontvangen partijtje maar 4 1/2 Spaanse reaal de pikol werd betaald. 
Siam Hoewel daar in de brief van 18 oktober 1763 nog allerlei redenen tegen waren aangevoerd, is uit de brief van 10 oktober 1764 gebleken fol. 51 dat Heren XVII, wegens de voortdurende verliezen, absoluut wensen dat het kantoor in Siam onmiddellijk wordt gesloten. De resident Anthonij Abraham Werndley zal met de daarheen vertrekkende Deunisveld daartoe de nodige instructies krijgen. Er is overlegd hoe de sluiting het beste uit te voeren is en de dienaren, goederen en bezittingen van de Compagnie naar Batavia kunnen komen zonder dat het Siamse hof dit verhindert. De resident is bevolen om wegens de redenen in het besluit van 20 juni 1765 vermeld, de koning en de phra-klang aan te kondigen fol. 52 dat de Hoge Regering vooral wegens de voortdurende verliezen is gedwongen de logie te sluiten en slechts een enkele persoon ter bewaking van de logie achter te laten. Alle overige dienaren zullen met de vervoerbare bezittingen naar Batavia vertrekken en daar afwachten of er gunstiger tijden zullen aanbreken om weer terug te keren. Dit moet het hof duidelijk worden gezegd, zodat het het verwerven van 700. 000 Ã¢ 800. 000 lb sapanhout niet belemmert. Uit vrees dat de nodige passen voor de verscheping worden geweigerd, moet de resident de brieven voor de koning en de phra-klang, fol. 53 waarin het voornemen te vertrekken wordt vermeld, zo lang mogelijk onder zich houden, opdat het sapanhout zo veel mogelijk wordt verworven en vervoerd en de uitstaande vorderingen zijn geÃ¯nd. De assistent Johannes van den Berg moet met zijn huidige gage van Æ’ 24,- en kostgeld achterblijven, maar als dit onmogelijk is, dan moet, om Compagnies bezitsrecht aan te tonen, de tolk maar tegen een beloning van Æ’ 300,- per jaar de logie bewaken. Wie er ook achterblijft, ze mogen geen kosten voor herstellingen maken. Bij gelegenheid, maar tenminste eens per jaar, moeten ze in het geheim rapporteren fol. 54 hoe het hof zich na het vertrek heeft gedragen, en of er geen Europese natiÃ«n getracht hebben zich in Compagnies plaats te vestigen, of zich elders in het rijk hebben gevestigd. De resident moet proberen Companies pakhuizen op het eiland Amsterdam aan Johannes van den Berg, of de tolk, in ruil voor onderhoud of anderszins, in vrij gebruik over te dragen, maar zonder enige kosten voor de Compagnie. Nadat hij deze dingen zo goed mogelijk heeft uitgevoerd, moet resident Anthonij Abraham Werndley met Compagnies dienaren en bezittingen op de Deunisveld naar Batavia gaan. Maar als dat, als hij er zijn uiterste best voor heeft gedaan, niet of maar gedeeltelijk mocht lukken, fol. 55 dan moet hij het vertrek niet uitstellen, maar naar bevind van zaken handelen, opdat de bevelen van Heren XVII worden uitgevoerd. De Hoge Regering hoopt dat de voorraad sapanhout van 1. 648. 378 lb, die maar nauwelijks voor bestellingen uit Japan over vier jaar voldoende is, met nog 700. 000 Ã¢ 800. 000 lb vermeerderd kan worden, zodat problemen met de Japanners daarover voorkomen worden. De Deunisveld moet naast Compagnies bezittingen niet leeg terugkeren. Bovendien is bij plakkaat van 10 september 1763 te Batavia fol. 56 tevergeefs, naast andere producten, om sapanhout van particulieren gevraagd. Daarom is eveneens op 20 juni 1765 besloten de resident op te dragen 700. 00 Ã¢ 800. 000 lb te bemachtigen, desnoods met het geven van een geschenk, en daarnaast zoveel groene katjang, die onlangs daar tegen de redelijke prijs van Æ’ 100, 16,- de kojang is ingekocht, in de naast het sapanhout overblijvende ruimte op de Deunisveld te laden. Tenslotte wordt bericht dat de 40 kati zilver die onlangs ontvreemd waren, volgens de laatste brief van de phra-klang zijn gerestitueerd. Japan Heren XVII hadden gevraagd waarom er in 1761 meer eerste dan tweede soort poedersuiker, en geen enkele van de derde soort naar Japan was verscheept. fol. 57 Daar de toenmalige directeur-generaal en de eerste opperkoopman van het kasteel zijn gerepatriÃ«erd en de tweede opperkoopman is overleden en zij hiervan als enige weet hebben, kan er geen uitleg gegeven worden. Heren XVII schrijven zelf dat de Japanners zich niet meer suiker laten opdringen dan ze nodig hebben, en er daarom niet meer dan de bestelling verstuurd mag worden. Om te bewijzen dat de Hoge Regering zich hieraan heeft gehouden, vermeldt ze wat er werd besteld en is verzonden.) In 1763 g'eischt 900. 000 lb. poeder en 50. 000 lb. candijsuiker voldaan 900. 416 ,, dito 50. 207 ,, dito In 1764 g'eischt 1200. 000 ,, dito 50. 000 ,, dito voldaan 1200. 314 ,, dito 50. 102 ,, dito In 1765 g'eischt 750. 000 lb. poedersuiker en voldaan 750. 025 ,, dito 
Waardoor blijkt dat het verzondene maar een niet noemenswaardige geringheyd meer dan het geÃ«ischte bedraagd. 
In vorige jaren moest er, fol. 58 als er weinig was besteld, weleens wat meer gezonden worden om de schepen niet onderbeladen te laten vertrekken. 
Malakka Tegen de besluiten van 24 juni 1757 en 13 april 1758 is in 1758 t. w. v. Æ’ 100. 000,- aan textiel naar Malakka gezonden, omdat de diverse 174 pakken en 1055 stuks die vandaar waren terugontvangen, speciaal voor dit kantoor waren gemaakt en nergens anders te verkopen waren. Daarom moesten ze, ongeacht genoemde besluiten, wel daarheen gestuurd worden, wat redelijk aan de verwachtingen heeft beantwoord. Immers, het bestuur rapporteerde op 25 januari 1765 dat alle textiel daar verkocht was op 116 stuk guinees gewoon gebleekt, 16 stuk Nankings linnen, 8 stuk fijne niquaniassen, fol. 59 113 stuk grove niquaniassen en 17 1/3 stuk Bengaalse armozijnen na. Bij een inkoopsprijs van Æ’ 119. 653 was er met deze verkoop Æ’ 25. 272 verdiend, ofwel 21 1/8 Daar Heren XVII ook willen weten aan wie en voor welke prijs de koning van Trengganu zijn peper, waarvoor hij 12 Spaanse realen de pikol vroeg en die de Compagnie heeft afgewezen, heeft verkocht, zal het bestuur worden bevolen daaraan snel tegemoet te komen. Verder wordt bericht dat volgens de brief van 6 april 1765 de overgebleven schuld van de overleden koning van Johore voldoende is afgelost. Heren XVII hadden met verwondering gezien dat de gezagvoerder van de pantjalang Surabaya en de commandant van Perak beide gelijkelijk waren belast voor een tekort van 78 1/2 lb tin op een partij van 35. 000 lb die vandaar was aangevoerd. fol. 60 Tegen hun mening dat alleen de commandant van Perak belast had moeten worden, voert men aan dat er over het afwegen te Perak niets gezegd kan worden, maar dat er soms redenen zijn er sommigen met een ruim geweten van te verdenken, dat ze lichtere schuitjes voor zwaardere laten gelden. Daar onder Makassar de noodzaak de bestellingen van het bestuur en de dienaren behoorlijk uit te voeren al is genoemd, wordt daar naar verwezen. Daarbij wordt wel opgemerkt dat gebrek vaak ontstaat door te late bestellingen. Heren XVII hadden over Malakka, en ook over Ceylon, opgemerkt dat personen die gevangen hadden gezeten of andere ontberingen hadden geleden, wel een gratificatie verdienden, maar geen continuering van hun gage, zoals sergeant Pothooren te Batavia fol. 61 en de schepelingen van de op Ceylon verongelukte schepen. Dit bevel wordt opgevolgd. Sumatra's Westkust Er zal gewaakt worden tegen de vaak voorkomende fraude door Compagnies dienaren met de kamfer en benzoÃ«. Van het laatste zal men alleen goede kwaliteit naar Nederland zenden en het aannemen van slechte kwaliteit beletten. De brief van 12 juni 1765 laat zien welk besluit er is genomen over 300 pikol benzoÃ«, die zonder toestemming door de resident te Airbangis Jan Boudewijns tegen textiel was geruild. Deze partij bleek zo slecht dat op 18 april 1765 is besloten ze na een ernstige reprimande voor zijn rekening te laten liggen. fol. 62 Hij moet het hele in rekening gebrachte bedrag met 3/8 per maand aan de Compagnie betalen. Dit zal de dienaren daar aansporen om goede benzoÃ« te leveren. Men kan gerust zijn over de goede verwachting die het bestuur van de toename van de peperverbouw heeft, want in 1763 is er 135. 912 lb en in 1764 154. 139 lb te Batavia aangevoerd, en in het begin van dit jaar met de Westfriesland en Jonge Petrus Albertus 84. 555 lb. Het bestuur zal bevolen worden uit te leggen waarom in de beantwoording in de marge van de generale missive uit Nederland van 30 september 1761 staat, dat de peper voor contanten wordt ingekocht, maar dat het vroegere bestuur zegt dat dit tegen textiel wordt ingeruild. fol. 63 De Hoge Regering weet slechts dat er contant rsd 8 de pikol van 125 lb betaald wordt. In de brief van 20 oktober 1764 is al uitgelegd waarom er in 1761 1172 pakken textiel naar Sumatra's Westkust zijn verzonden, hoewel er te Padang en onderhorige kantoren grote voorraden waren en het bestuur had aangetoond dat enige van de niet gewilde soorten niet tegen onbepaalde prijzen te verkopen waren. Daarom wordt naar de jongste generale missive van 8 mei 1765 en de desbetreffende berichten van het bestuur verwezen. Daaruit blijkt dat het redelijk met de verkoop van textiel en de inkoop van goud gaat, ondanks de grote activiteit van de Engelsen te Natal en Tapanuli. Hoewel Heren XVII er op wezen dat de bestellingen van de buitenkantoren kritisch bekeken moeten worden, fol. 64 is men zo vrij op te merken dat men zich bij alle oplettendheid wel naar de bestellingen van het bestuur en de dienaren moet richten. Zoals in het bijzonder op Sumatra's Westkust wordt er, als er minder wordt gezonden in het geval van een opleving, over gebrek geklaagd, en als er wat meer of snel wordt geleverd, klaagt men, als de afzet wat vermindert of tegenzit, over een te grote zending. Daarom wordt gewoonlijk de middenweg bewandeld, maar er is op het verloop van de handel daar geen staat te maken, vooral nu de Engelsen zich daar weer vestigden, hun compagnies, alsmede de particuliere handel hebben uitgebreid en Compagnies handel benadelen. Op de verdere aanbevelingen voor het bestellen van textiel, fol. 65 wordt slechts geantwoord dat er, naast wat voor Batavia wordt besteld, er steeds slechts is gevraagd wat in de buitenkantoren nodig was. Als bij keuring te Batavia gebreken aan textiel werden geconstateerd, dan zijn het verlies en de winstderving bij gedwongen verkoop steeds aan de inkopers of aan de afpakkers in rekening gebracht. Het bestuur zou een verschil van rsd 3 1/8 in de prijs van het wit en blauw guinees hebben waargenomen. Uit het rapport van de opperkooplieden van het kasteel van 11 mei 1762, dat hierbij wordt aangeboden, blijkt dat er geen groter verschil is opgemerkt dan rsd 1, 30,-, rsd 1, 29,- en rsd 1, 26,- het stuk. IJzer en zout wordt tegen vaste prijzen voor goud verkocht. fol. 66 De berekening is weer op de oude en blijvende voet van Æ’ 331, 10, 11 het mark fijn gebracht. Heren XVII hadden om commentaar op het voorstel van raad extraordinaris Louis Taillefert voor de rechtspraak op de buitenkantoren gevraagd. Onder verwijzing naar de brief van 10 oktober 1761 heeft de Hoge Regering daar nog geen tijd voor gehad, maar op 15 augustus 1765 hebben de raden extraordinaris Maurits Theodorus Hilgers en Willem Arnold Alting dat op zich genomen. Nadat bij besluit van 4 december 1759 alle particuliere vaart en handel daarheen was verboden, waren er nog zes vaartuigen uit Batavia te Padang aangekomen. fol. 67 Conform het bevel van Heren XVII is het die schepen, nadat ze te Batavia waren teruggekeerd, mits ze geen textiel of zout vervoeren, toegestaan weer naar Padang te vertrekken, omdat ze aan ingezetenen daar toebehoorden. Overigens is, zoals in de generale missive van 20 oktober 1764 gemeld, bij besluit van 4 mei 1764 iedere vaart en handel daarheen zonder uitzondering verboden. Dit geldt onverkort. De kas te Padang is per eind augustus 1763 gezuiverd van Æ’ 41. 838 aan niet gewilde muntspecie uit 1761. Zoals in de generale missive van eind december 1763 bericht, werd het bestuur in een brief van 11 augustus 1763 streng bevolen die kas daarvan vrij te houden. fol. 68 Er was al vele jaren ongewilde specie in kas geweest, maar in 1762 was dit toegenomen. De administrateurs en de kassier hebben de schade aan de Compagnie vergoed. Het bevel van Heren XVII om geen schepen voor Bengalen via Sumatra's Westkust te laten gaan, zal worden opgevolgd. Wegens de vele tegenslagen die de Deunisveld en Vrouwe Cornelia Hillegonda hebben ondervonden, is dit sinds hun vaart ook het geval geweest. Ze waren evenwel op goede gronden via Sumatra's Westkust gestuurd.) 
Wij hoopen dat de representatiÃ«n die op de klagten Uwer Wel Edele Hoog Achtb. over der Engelschen onhebbelijk gedrag wegens Natter en Tappianoelij door Hunne Hoog Mogende envoyÃ© en plenipotentiaris, den heere grave van Welderen, aan zijne Groot Brittannische majesteid stonden te worden gedaan, het gewenschte effect zullen erlangd hebben en de Comp e daardoor een volmaakte satisfactie bekomen. 
Voor de uitslag van het onderzoek naar het gedrag van de gewezen resident te Natal van Mosschel wordt verwezen naar de generale missive van eind december 1763, de brief uit Padang van 31 oktober 1763 en het bericht van de eerste klerk van de Politieke Raad aldaar De la Forcade, dat onder 31 december werd meegestuurd. Daarin wordt moord op de stuurman van een Engels vaartuig pertinent ontkend. Voor het debet in de boedel van wijlen het opperhoofd te Pulau Tjinkuk Jacob van Oudenstein Elias wordt naar het besluit van 23 april en de generale missive van 8 mei 1765 verwezen. 
Bengalen Het bestuur is opgedragen de door Heren XVII gevraagde bewijzen fol. 70 van het gewelddadig optreden van de Engelsen beslist te leveren. Dat zal moeilijk zijn, maar moet juist daarom met kracht nagestreefd worden. De laatste inkoop van salpeter bedroeg 6575 zakken en die van opium 459 hele en 100 halve kisten. Voor de bevelen voor de komende inkoop verwijst men naar de brief naar Bengalen van 19 augustus 1765. In 1762 hadden de loodsen bezwaren om schepen met een diepgang boven 17 Ã¢ 18 voet voorbij de Hazenspruit of het Jannegat te leiden. Het bestuur werd opgedragen de door Heren XVII gevraagde inlichtingen over diepten en ondiepten in de Ganges te verschaffen. Overeenkomstig de wens van Heren XVII fol. 71 wordt het douceur voor de loodsen van Æ’ 100,-, zoals vastgesteld bij besluit van 26 juni 1755, voor het naar binnen of naar buiten brengen ongeacht het charter van het schip uitbetaald. Daar, zoals Heren XVII terecht opmerken, het zenden van baarzilver naar Bengalen voordeliger en daarom te prefereren is boven dat van munten, uitgezonderd de nieuwe hele Suratse ropia's, is al het baarzilver dat uit Nederland werd ontvangen, alleen daarheen gezonden. Uit de bevindingen met het baarzilver dat met de Schoonzicht uit Nederland naar Bengalen werd verzonden, nadat het eerst met de meegezonden weegschalen en balansen was gewogen, blijkt dat dit, zoals Heren XVII al verwacht hadden, voordelig is geweest. Men hoopt dat het bestuur met een surplus van 7 Ã¢ 9 % op textiel en andere middelen, de bestelling voor 1766 geheel kan uitvoeren. Maar aan de verwachting van Heren XVII fol. 72 dat daarvoor de nodige fondsen naar Bengalen gezonden konden worden, heeft men niet kunnen voldoen. Wegens de krappe kas te Batavia kon er bij een bestelling van 57 1/2 ton, maar ruim 16 7/10 ton gezonden worden. Met de vier of vijf ton die met de Welgelegen direct uit Nederland werd gestuurd, komt dat uit op ruim 20 7/10 of 21 7/10 ton. Daar dit niet genoeg is om de vier geplande retourschepen die via Bengalen zullen terugkeren, te beladen, is op 28 juni 1765 besloten en in de brief van 19 augustus bericht dat het bestuur, na aftrek van het gebruikelijke rabat, zoveel op wissel naar Nederland mag accepteren, als er wordt aangeboden en nodig is om de vier schepen te beladen, inclusief de acht ton die er aan retouren nog voor handen is. Overeenkomstig de goedkeuring door Heren XVII zal er te Dhaka een posthouder geplaatst worden. fol. 73 Zoals verwacht zal men het bestuur aansporen daartoe een bekwaam en actief persoon te kiezen. Ook zal men het bestuur opdragen om conform de wens van Heren XVII, onder het prijzen van de maatregelen genomen door Louis Taillefert, zich ten aanzien van de voorrechten van de Engelse compagnie bescheiden op te stellen. Heren XVII hadden het maken van buskruit gunstig gevonden voor het handhaven van Compagnies rechten. Hoewel het bestuur op het eerste verbod daarop in de brief van 20 juli 1762 op 22 december had geschreven dat de productie daarvan geen argwaan had gewekt, is het in de brief van 27 juli 1763 toch bij dit verbod gebleven. Zolang de Engelsen meester zijn, hebben de voorrechten weinig waarde en is het raadzaam hun iedere aanleiding om problemen te maken te ontzeggen. fol. 74 Daarom mag het bestuur uit Batavia zoveel buskruit bestellen als nodig. Het verbod op de productie is gehandhaafd, omdat deze moeilijk zonder nadeel te hervatten is. Schipper Jan Zacharias Nauwman is conform de voorschriften bij besluit van 15 juni 1765 veroordeeld tot een boete van drie maanden gage en de rente over een kistje goud dat hij in Bengalen in plaats van in Ceylon had besteld. Er is besloten zijn van papieren voorziene verzoek tot ontheffing van 1 oktober 1765 aan Heren XVII voor te leggen. Coromandel fol. 75 Volgens de brief van 14 oktober 1764 uit Nagapattinam zijn de schulden die gewezen opperhoofden te Bimlipatam Jan Aping en Frederik Willem Bloeme hadden gemaakt, van Æ’78. 973 tot Æ’ 34. 882 verminderd. Dit blijkt uit een weliswaar verwarde opgave. Er is om duidelijke informatie over alle schulden gevraagd, zodat binnenkort uitsluitsel wordt verwacht. Men heeft weinig hoop dat de rest van genoemde schuld geheel vereffend zal worden. Daarentegen is al in de generale missive van eind december 1764 gemeld dat de kooplieden de vermeende mindering op de pachten van ropia 20. 000,- hebben terugbetaald. Anders dan Heren XVII menen, is het ruilen van goederen tegen textiel wel voordelig. fol. 76 Die textiel kan niet duurder gemaakt worden, ze wordt met de monsters vergeleken en volgens de goedgekeurde prijzen in rekening gebracht. Ruil tegen textiel bevordert de afzet van goederen en bespaart zeer schaarse contanten. Heren XVII hadden schadeloosstelling verwacht voor verlies sedert 1754 op 7289 lb benzoÃ« te Bimlipatam en 31. 169 lb te Nagapattinam, die voor de marktprijs was verkocht. In de generale missive van 8 mei 1765 is reeds bericht welk besluit daarover in de vergadering van 4 maart 1765 is genomen. Heren XVII hadden er op aangedrongen de peper te Batavia behoorlijk gezuiverd te verschepen. fol. 77 Ook mochten er geen goederen waarop niet genoeg winst was te behalen, verzonden worden. De Hoge Regering antwoordt dat nu alle peper voor China en Nederland te Batavia wordt gezuiverd en dat zulke goederen nimmer zijn verscheept, tenzij het te grote voorraden betrof die beter niet langer konden worden aangehouden. Conform de opdracht zal het bestuur te Coromandel zo snel mogelijk worden bevolen uit te leggen waarom de afzet van Japans staafkoper is verminderd. Voor het verschil in gehalte te Coromandel en Batavia van het uit China etc. en van Padang ontvangen goud, wordt verwezen naar de brief van 18 oktober 1763. fol. 78 Daaruit blijkt dat het de vorige essayeur te Batavia aan kennis heeft ontbroken, hoewel hij geheel ter goeder trouw was. Het bestuur verklaarde dat er op het in 1764 gezonden goud geen verschil is waargenomen. Men kan dus op de in 1763 uit Nederland aangekomen essayeur Sebastiaan van Namen vertrouwen. De eerder te Batavia aangekomen essayeur Fredrik Altena, om welk een vakman was gevraagd, is naar Sumatra's Westkust gezonden, omdat daar zo een kundig persoon nodig was en er nog Ã©Ã©n of twee essayeurs uit Nederland werden verwacht. Heren XVII hadden herhaaldelijk gevraagd of er te Jagannathpur lieden waren die het baarzilver van 11 penningen 20 grein op 11 penningen 6 grein konden brengen.) 
Zoo zullen wij de vrijheyd gebruyken daarop te dienen dat wij daarmeede voornamentlijk bedoeld hebben gehad om, bij gebrek van goud door het slaan van ropijen, zilver tot den handel te kunnen employeeren, en dienvolgende daardoor voorkomen het verlies dat op andere munten valt, mits derselver courante boven de intrinsique waarde. 
Opdat Heren XVII de memorie van overgave door raad extraordinaris en aftredende gouverneur van Coromandel Lubbert Jan van Eck aan zijn opvolger Christiaan van Teylingen zo snel mogelijk krijgen, is deze in duplo bijgevoegd. Degene die vergeten heeft deze te zenden, krijgt een boete van een maand gage ten behoeve van de armen. Conform de wens van Heren XVII zullen vestingwerken opgeschort worden totdat de beloofde ingenieurs zijn aangekomen. Dan kan met hen over het nut van deze werken overlegd worden. fol. 80 
De schipper van de Vrouwe Geertruida had geweigerd van Jagannathpur naar Bimlipatam te vertrekken, omdat zijn schip al vol zou zijn. Men verwijst naar de vergadering van 2 mei 1763, waarin is besloten het bestuur te Jagannathpur zijn misleidende opgave ernstig te verwijten, daar het zelf dit schip had volgestouwd met stof en gruis van specerijen en 160 pakken niet bestelde en niet gezochte textiel. De Compagnie is schadeloos gesteld voor een tekort van pagode 12. 258, 18, 60 in de kleine kas te Nagapattinam bij het overlijden van kassier Paulus Loman. Verder wordt verwezen naar de generale missiven van eind december 1763 en 1764. Overeenkomstig het bevel van Heren XVII fol. 81 zal het bestuur zo snel mogelijk worden gevraagd waarom er per eind augustus 1762 op een aantal van 536 gewone soldaten, 57 sergeants en vooral 102 korporaals zijn geweest. De commanderende officier moet onder ede verklaren hoe en waar deze dienden. 
Ceylon De oorlog op Ceylon duurt voort. Wegens de geheimhouding wordt verwezen naar de geheime besluiten van 14, 24 en 25 juni, 1 en 6 augustus 1765, in het bijzonder naar dat van 24 juni, en naar de brieven naar Ceylon van 21 en 25 juni, en 7 augustus 1765. Volgens de geheime brief van het bestuur van 17 mei 1765 zijn er op de parelbanken aan de Ceylonse kant, zowel als op die aan de overwal waarschijnlijk rijpe oesters. fol. 82 Er is in de geheime brief van 7 augustus 1765 toegestaan ze op te duiken. Heren XVII hadden gevraagd waarom er minder chanco's waren opgedoken. De Hoge Regering had naar Ceylon geschreven dat, als er geen fraude was gepleegd, er ook niet gestraft kon worden, maar dat ze geen geloof aan de opgegeven reden kon hechten. Een definitief oordeel is opgeschort tot de uitslag van de beduiking bekend is. Het bestuur schreef daarop dat de geringe opbrengst aan de voortdurende illegale beduiking was te wijten. Volgens de brief van 31 maart 1763 uit Malabar bestond de lading van de tussen Anjengo en Quilon gestrande fol. 83 Jonge Keizer slechts uit arak, suiker etc. Er waren geen kisten met specerijen aan land gebracht. Conform het bevel van Heren XVII zal er op Ceylon geen teruggave van pachten plaatsvinden. Dat is nimmer geschied. Heren XVII waren er verbaasd over dat er bezwaar tegen was gemaakt om voor assignaties slechts pagoden te accepteren. Daar er mogelijk redenen waren geweest om daarvan af te wijken, wordt een oordeel uitgesteld. De Hoge Regering meent dat de huidige omstandigheden het onmogelijk maken slechts pagoden te accepteren. Het bestuur heeft duidelijk aangetoond dat het aannemen van dukatons, fol. 84 die tegen dezelfde koers waarvoor ze ontvangen zijn, weer worden uitgegeven, voor de Compagnie niet nadelig is. Heren XVII waren er verbaasd over dat het bestuur ingenieur Jan Brohier, die eerder in Engelse dienst was geweest, had aangenomen. Er is een rondschrijven naar de buitenkantoren gegaan, waarin deze worden bevolen om de voorschriften van Heren XVII na te leven. Bij brief van 31 juli 1762 was het goedgekeurd dat de raad ordinaris Jan Schreuder, als aftredende gouverneur en opperkoopman op Ceylon, aan de vroegere hoofdadministrateur te Colombo Godfried Kretschmar op zijn borg 3/8 per maand had toegekend. Heren XVII waren daar verbaasd over geweest daar op 9 juli 1762 was besloten geen rente op borgstellingen te vergoeden. fol. 85 Men antwoordt dat er op 30 juli 1762 nader was besloten om over gelden die al eerder waren gestort, 3/8 rente te vergoeden, in plaats van de volgens het besluit van 10 juli 1750 op sommige kantoren nog gebruikelijke 1/2 %. Malabar Op verzoek van Heren XVII is het bestuur te Malabar bevolen een afschrift van zijn besluit van 4 februari 1762 aan de kamer Amsterdam te zenden. Op de opmerking van Heren XVII dat snaphanen die met een dubbel schot worden getest, makkelijk kunnen springen, antwoordt men dat voor snaphanen uit Nederland een dubbel schot op Malabar, zowel als op Ceylon gebruikelijk is en dat men daarbij, om ongelukken bij het springen te voorkomen, niet wil veranderen. fol. 86 Op 2 augustus 1765 is besloten om geweren die slechts gerepareerd moeten worden, met een enkel schot te controleren. Over het voorstel van het bestuur om Ali Radja onder de duim te houden oordeelt men nog steeds, zoals in de brief van 31 december 1763.) 
Namentlijk dat het de Comp e thans niet convenieerd iets teegens denselven te onderneemen, mitsgaders dat het in train brengen van duyten daar ter kuste geheel mislukt is. 
In voldoening aan UWel Edele Hoog Achtb. recommandatie om tog attent te zijn op dat handel, kunnen wij deselve verseekeren dat hetselve in het gemeen steeds het voorname poinct onzer betragting uitmaakt. Terwijl met opzigt tot dit establissement de weynige advancen die er te behaalen zijn door den verkoop in Nederland van de peper, waarom het hier principaal te doen is, moeten worden goedgemaakt. 
fol. 87 Heren XVII hadden gevraagd of goederen die zowel te Cochin, als te Surat werden afgezet, op de eerste plaats voor een mindere prijs verkocht moesten blijven. In een memorie was dit ten voordele van Malabar beslist. Heren XVII waren het daarmee niet eens en hadden een besluit opgeschort tot nadere informatie was ontvangen. Die was evenwel onvoldoende geweest. Dit is opgelost in de marginale beantwoording op de generale missive uit Nederland van 24 september 1761, die bij de brief van 31 maart 1763 uit Cochin was gevoegd. Men voegt daaraan toe dat zolang er daarover tussen Cochin en Surat was getwist, er te Surat geen vermindering op de verkoopsprijs van die goederen is waargenomen. fol. 88 
Er was zelfs een vermeerdering, waaruit blijkt dat verkoop van suiker op Malabar voor een lagere prijs dan te Surat, de verkoop daar niet belemmert. Als er geen suiker naar Malabar zou gestuurd worden, dan zouden de schepen daarheen, die nodig waren om er specerijen, benodigdheden en levensmiddelen heen te brengen, slecht beladen zijn. Men kan zich niet 
indenken dat, als er geen suiker naar Malabar zou gaan, die te Surat zoveel meer winst zou geven dan te Malabar. Bovendien zal de vraag te Surat niet toenemen, want naast de Compagnie voeren de schepen uit Maccao ook suiker te Cochin aan en zelfs voor een lagere prijs. fol. 89 Dit dient men naast andere opvattingen van het bestuur in aanmerking te nemen. Tenslotte waren Heren XVII van mening dat goederen die op Malabar niet werden gebruikt, maar voor doorvoer naar Surat en omgeving bedoeld waren, daar niet voor zulke lage prijzen verkocht moesten worden en dat ze voordelig weer doorgevoerd konden worden. Men diende de prijzen op Malabar zo vast te stellen dat deze goederen de handel te Surat niet benadeelden. Raad ordinaris Jan Schreuder gaf als beschrijver van Malabar zijn opinie zeer duidelijk weer in een advies, dat bij het besluit van 19 augustus 1765 is gevoegd. Daarnaar wordt verwezen. De Hoge Regering sluit zich daarbij aan. fol. 90 Maar men is het er niet mee eens dat de prijs zo hoog mogelijk gehouden moet worden, zonder dat de afnemers suiker uit China gaan prefereren. De verkoopsprijs dient zo te zijn dat, als er te Surat 100 winst op gemaakt wordt, dit op Malabar 85 % mag zijn, omdat er voor een verschil van 15 % niet naar Surat zal worden doorgevoerd. Het bestuur is bevolen niet onder de 85 % te verkopen, tenzij daar ernstige redenen voor zouden zijn. In dat geval mag er voor de hoogst haalbare prijs verkocht worden zonder dat men de suiker een jaar laat liggen. Het bestuur moet nog dit najaar of voorjaar zijn overwegingen in deze laten weten. De van commandeur Godefridus Weyerman gevraagde overwegingen fol. 91 over de verbetering van Compagnies handel en inkomsten, alsmede de vermindering van de uitgaven zijn gevoegd bij zijn aparte brief van 31 maart 1763, die direct via Ceylon werd verzonden. De opinie van de Hoge Regering werd in de generale missive van eind december 1763 gegeven. Het bestuur is bevolen de opgedragen voorzorgen te nemen bij de verpakking van cardamom en conform het bevel van Heren XVII zal er geen indigo meer uit Malabar gestuurd worden. Heren XVII waren er zeer ontevreden over dat er meer indigo was gestuurd dan het monster van 63 lb. Dit was gebeurd om de uitslag van de aanbesteding door het bestuur te weten te komen en om na te gaan of er jaarlijks voor Nederland een goede hoeveelheid tegen 36 stuivers was te verkrijgen. Maar in de brief van 25 oktober 1763 was conform het bevel van Heren XVII verdere inkoop verboden. fol. 92 Het zal het bestuur bevolen worden om, als er iets op proef wordt gestuurd, een nadere opdracht uit Nederland af te wachten. Het zal duidelijk zijn dat wegens de hoge prijs van de Malabarse rijst, Ceylon zoveel mogelijk rijst uit Batavia heeft ontvangen. Omdat de rijst die met de Schoonzicht en Hoop vanuit Bengalen naar Ceylon was gezonden zeer duur is geweest, is bij besluit van 27 juni 1765 het bestellen daar van rijst voorwaardelijk verboden. Het is het commandement Malabar opgedragen om het bevel van november 1739 De datum is niet ingevuld. om voor bedragen boven de Æ’ 40. 000,- meerdere assignaties uit te geven, na te leven. 
Surat fol. 93 Heren XVII hadden gewenst dat er bij gebrek aan peper deze eerst naar Europa en China werd gezonden en dat er slechts bij overvloed dure Malabarse naar de voordelige markt in Surat zou gaan. Het eerste was al gebeurd en er zijn geen redenen om peper naar andere plaatsen dan Europa en China te zenden. De bestellingen van arak voor eigen gebruik zijn steeds uitgevoerd, zodat het aan het vorige bestuur ligt dat het wegens een tekort, voor een hoge prijs gekocht moest worden, zoals voor de bemanning van de NoordBeveland. Heren XVII schreven dat de prijs van lange peper in AziÃ« in vergelijk met die in Europa te laag was. fol. 94 Ze moest daarom evenredig verhoogd worden, zoals met de kamfer uit Japan was geschied. De Hoge Regering voert daartegen aan dat de Compagnie daar met de Chinezen de enige handelaar is en de prijs kan bepalen. De lange peper groeit evenwel op meerdere plaatsen waar ook anderen handelen, zodat de prijs niet te beheersen is. Daarom moet men de markt volgen. Heren XVII menen dat het staafkoper dat de Engelsen in 1762 hebben aangevoerd, echt Japans is en vroegen om een monster. Het bleek echter Europees koper te zijn geweest, waarmee even goed paisas zijn te slaan en dat goedkoper is.) 
Schoon anders het eerste tot witte en geele en het tweede, of Japansche, tot rode kopere werken althoos is gebezigt geworden, kunnende de Engelschen, als het Casteel in hare magt hebbende, omtrend het munten van peysen van Europisch rood koper de wet naar hun zin stellen, en daarenboven de muntsgeregtigheid uitwinnen, gelijk het een en andere consteerd bij de aparte advisen van den oud directeur Drabbe, gedateerd 12 e junij 1763, waarmede wij vertrouwen dat U Wel Edele Hoog Achtb. geÃ«erd requisiet, nopens dit articul van negotie zal zijn voldaan. 
Naar aanleiding van de tevredenheid van Heren XVII dat er te Batavia geen gebruik was gemaakt van de toestemming om het Japans staafkoper met 10 % onder de vastgestelde prijs te verkopen, bericht men dat ze te Surat voor 140 % werd verkocht onder zeer voordelige voorwaarden. In de aparte brief uit Surat van 15 december 1764 wordt gemeld dat er op nog hogere prijzen wordt gerekend, daar de afzet er weer mooi uitziet. Heren XVII merkten op dat, als er op de voorraden was gelet, er in 1757 niet 568 1/4 lb kaneel in Surat en 844 lb te Broach was aangehouden, terwijl de overige 2224 lb naar Batavia waren gezonden. fol. 96 Men voert aan dat die kaneel was aangehouden om als geschenk te dienen. Op de goedkeuring door Heren XVII van het bevel in de brief van 14 augustus 1762 naar Surat om alle aan bederf onderhevige goederen niet langer dan drie jaar aan te houden en de opmerking dat daarheen geen onverkoopbare of moeilijk te verkopen goederen verstuurd moesten worden, antwoordt men dat het tweede door de veranderingen in de handel door de Hoge Regering, noch door het bestuur ter plaatse van tevoren is te voorzien. Volgens Heren XVII zouden de bezwaren tegen het rondgezonden bevel van 23 juni 1761 aangaande het storten en afwegen van specerijen door verkoop bij de eerste storting ondervangen worden. Men antwoordt dat dit bevel was gegeven om zeker te zijn van het afwegen door de gezagvoerders van de schepen. fol. 97 Op 17 juni 1765 is besloten er in zoverre vanaf te wijken dat de kisten ongeopend mogen blijven, als het bruto gewicht overeenkomt. Conform het besluit van 28 oktober 1763 zijn er geen schepen van minder dan 150 voet naar Surat gezonden. Daarom zijn de Renswoude, Lekkerland, Amerongen en Compagnies Welvaren gebruikt. Als er voorraad is, worden de buitenkantoren van de nodige uitrustingsgoederen voorzien. Bij besluit van 17 juni 1765 zijn de schulden te Mokka afgeschreven en die te Danda Rajapur voor de helft afgelost uit de boedel van wijlen de eerste facteur Johannes Sanderus en voor de andere door de vroegere tweede, nu fiscaal te Cochin, Van der Sleijde. fol. 98 Voor de schuld te Ahmadabad van Æ’ 5850 is de Compagnie schadeloos gesteld voor tweederde ten laste van de boedel van wijlen de facteur P. A. de Bellon en voor eenderde, die de boekhouder De Wind bij besluit van 13 augustus 1765 in de kas heeft gestort. Daar hij door de Engelsen geprotegeerd wordt, is de schuld van de gouverneur van Cambay niet in te vorderen. In de vergadering over Surat van 17 juni 1765 is daarom besloten deze binnen de lijn te laten voortlopen in de hoop dat er nog eens iets van te innen zal zijn. 
Kharg Het bevel in de generale missive uit Nederland van 10 oktober 1764 om de vestiging op Kharg te sluiten is op 28 juni 1765 opgevolgd. fol. 99 Op 25 juni is in tweevoud via Ceylon een briefje naar Malabar gestuurd om vandaar apart bij twee gelegenheden via Muscat naar Kharg door te zenden. Daarin is bevolen om maatregelen te nemen en zich allengs op sluiting voor te bereiden. In de vergadering van 15 augustus kwam het aan de orde dat de beslissing over de vestingwerken en de gebouwen door Heren XVII aan de Hoge Regering was gelaten. Alle leden hebben hierover mondeling of schriftelijk hun mening gegeven die in het besluit van die vergadering zijn te vinden. fol. 100 Daar het afbreken van de vestingwerken, gebouwen en opstallen veel werk zou betekenen en om andere redenen, is besloten het gehele eiland Kharg weer aan de regent van Bandar-e Rig, door wiens voorouder het aan de Compagnie was afgestaan, aan te bieden, mits hij voor het fort Mosselstein en ander onroerend goed een redelijke prijs betaalt. Mocht deze sjeik daar niet op willen ingaan, dan zal het aan een andere tegen een redelijke prijs worden aangeboden. Als dat mislukt, dan wordt Kharg aan de eerstgenoemde regent om niet afgestaan, maar in alle genoemde gevallen onder de volgende schriftelijk vast te leggen onveranderlijke voorwaarden.) 
Eerstelijk dat de Nederlandsche Maatschappij, als het haar behaagt, weer bezit van dit eiland en het een en ander kan koomen neemen, onder teruggave van zodanige penningen als zij er nu voor zal koomen te genieten, mits de werken en gebouwen in goeden staat gehouden zijn, dog zonder contributie van eenige gelden of dies waarde, ingevalle nu als een geschenk of voor niet mogte worden afgestaan. 
Ten tweeden dat nimmer aan eenige vreemde Europeesche natie, hij zij wie hij zij, daar eenige inwooning zal mogen verleend worden. En ten derden dat de presente habitanten en inwoonderen van dat Eiland, in haare ongestoorde bezittingen en godsdienst oeffening moeten gelaaten worden, zoo deselve daartoe geneegen zijn. Dog des onaangezien zullen de residenten deese menschen tijdig moeten adverteeren van onse verhuyzing, en aan haar de vrijheid laten om vandaar op te breeken en te gaan werwaards zij willen. 
Het geschut en de ammunitie mag door de residenten met een winst van Ã©Ã©nmaal of tweemaal de waarde aan de nieuwe eigenaar van het eiland verkocht worden. Wenst deze ze niet, dan moet men ze naar Batavia meenemen. Alle goederen waarvoor vervoer schadelijk zou zijn, en vooral de handelswaren, fol. 102 dienen contant verkocht te worden en de specerijen niet onder de vastgestelde prijs. De gallevat Draak moet conform het bevel in de brief van 27 maart 1765 naar Batavia komen. De vaartuigen die niet naar hun waarde zijn te verkopen, dienen gekonvooieerd door een schip dat naar Kharg ging, naar Malabar te varen en vandaar in de gunstigste tijd over Ceylon via Straat Malakka naar Batavia. Conform het besluit van 11 maart 1762 zullen ze worden ingezet om door patrouillering de kleinevaart langs Java's Oostkust tegen zeerovers te beschermen. Aangezien de Walcheren en Kronenburg, die op 29 maart en 31 mei 1765 naar Kharg zijn gegaan, alweer vertrokken zijn, wanneer deze bevelen daar ontvangen worden, fol. 103 moet Ã©Ã©n van de vier schepen die naar Surat gaan, de vaartuigen konvooieren en de dienaren en goederen meenemen. Deze bevelen zijn naar Surat en Malabar gezonden. Overeenkomstig het besluit van 15 augustus 1765 is het bestuur te Surat gemachtigd om tegen midden februari 1766 de Welvaren of Renswoude naar Kharg te zenden. Volgens het hoofd van de zeemacht schout-bij-nacht Nicolaas Houtingh en andere zeevaartkundigen kan in die tijd veilig van Surat naar PerziÃ« gevaren worden. EÃ©n van deze schepen dient de dienaren en de goederen die per september 1766 niet zonder nadeel te verkopen waren, mee te nemen. De residenten Johannes Wilhelmus Buschman en Pieter Houtingh en de schipper van dit schip fol. 104 moeten conform het naar Kharg gezonden uittreksel uit het besluit van 15 augustus 1765 via Kharg varen om te proberen daar de specerijen tegen de vastgestelde prijs en de andere goederen met niet te veel verschil met de eerdere prijzen te verkopen. Wat dan overblijft moeten zij naar Malabar brengen. De residenten zijn ernstig gewaarschuwd geen goederen of schulden te Kharg of Muscat achter te laten op straffe van persoonlijke belasting daarmee. Zij kregen tevens toestemming om een bekwame dienaar en iemand met verstand van de handel naar Muscat te zenden om, bijgestaan door een tolk, de situatie van de handel in de Perzische Golf als facteurs te verkennen. fol. 105 Op Kharg kan een inlandse tolk met het huidige salaris van Æ’ 24,- worden achtergelaten om het bestuur te Surat en Malabar van gunstige mogelijkheden tot handel op de hoogte te houden. Al deze facteurs moeten naar de besturen van Surat en Malabar en deze op hun beurt naar Batavia prijscouranten zenden van de handel te Kharg, Muscat en in de gehele Perzische Golf. Het bestuur te Surat is gevraagd welke bezoldiging deze facteurs per jaar op zijn minst moeten krijgen om van te leven. Na goedkeuring zal 
het deze uitbetalen. Tenslotte wordt uitgelegd dat de vorderingen geen betrekking op Kharg hebben, maar oude Perzische vorderingen betreffen die, hoewel disparaat, binnenlijns doorlopen. 
Java's Oostkust fol. 106 Heren XVII hadden geschreven dat ze er op vertrouwden, dat als de vorsten en onderdanen geen reden tot ongenoegen werd gegeven, alle tweedracht uitgesloten zou zijn. Zoals reeds was opgemerkt in de generale missiven van eind december 1763 en 1764, was door de getroffen maatregelen en de prijzenswaardige ijver van de gewezen gouverneur Willem Hendrik van Ossenberg iedere onrust onderdrukt. Er wordt alles aan gedaan dit zo te laten voortduren. Heren XVII hadden de gouverneur-generaal opgedragen om na te gaan of de timmerwerf te Rembang geen geringe inkrimping kon velen. fol. 107 Op zijn voorstel kon slechts bedacht worden de visitateur-generaal op te dragen na te gaan of er in de laatste tien jaar geen buitensporige kosten waren gemaakt. Om er achter te komen of er geen excessieve uitgaven zijn gedaan, moeten de bazen van de timmerwerven te Batavia en op Onrust opgeven wat er de laatste vijf jaar aan te Rembang gebouwde vaartuigen werd besteed. Gouverneur Johannes Vos moet opgeven hoe er op de timmerwerf te Rembang te bezuinigen is. Op grond van deze informatie zal de Hoge Regering daartoe de nodige maatregelen treffen en Heren XVII daarvan op de hoogte stellen. Naar aanleiding van vragen door Heren XVII, fol. 108 rapporteert men dat het terecht verboden werd, dat de kanonnetjes die te Gresik worden gegoten, van ijzer of metaal zijn, maar inderdaad alleen door inlanders van gemengd rood en geel koper zijn gemaakt. Daar er bij veiling niet meer dan de intrinsieke waarde van 40 stuivers de reaal zwaarte voor te krijgen was, is bevolen het afgekeurde payement daarvoor af te stoten. Op de opmerking die Heren XVII daarover hadden gemaakt, geeft men aan dat dit, zoals reeds in de generale missive van eind december 1764 is gemeld, een vergissing was en dat het payement voor 30 stuivers het reaal zwaarte werd afgezet. Heren XVII hadden zich er bij neergelegd dat de residenten aan de vorstenhoven, Jan Christoffel Beuman en Dirk van der Sluijs, uit inschikkelijkheid tegenover de susuhunan en de sultan tot opperkooplieden waren bevorderd. fol. 109 Maar ze vonden het beter dat zulke verzoeken in de toekomst werden afgewezen. De Hoge Regering meent evenwel dat, nu er precedenten zijn, het afwijzen van zulke verzoeken zeker ongenoegen zal geven.) 
Maar ook dat men thans zo weinige subjecten vinden kan om tot die diensten g'employeerd te worden, wijl de meeste dienaaren daarvan om dies lastigheid zoowel als schadelijkheid, dewijl hunne inkomsten op verre na niet toereikende zijn, ter goedmaking der depences welke zij verpligt zijn te doen, liefst willen weesen g'excuseert. En dus dezulke welke men daartoe verkiest, wel eenig faveur meriteeren, waarom en om de vorsten te voldoen, wij ook hoopen dat U Wel Edele Hoog Agtb. het inwilligen van diergelijke versoeken zig ook voor den aanstaande zullen gelieven te laten welgevallen. 
Cheribon (fol. 110 Heren XVII waren in hun genoemde brief van mening dat de inlander te Cheribon vrij ver van de Compagnie verwijderd was geraakt. De Hoge Regering oordeelde dat ze tegen iedere knevelarij en mishandeling had gewaakt. Zoiets heeft de onlangs tot raadordinaris bevorderde resident Pieter Cornelis Hasselaar zeker niet gedaan. Men verwijst naar wat hij in de marginale beantwoording op het extract uit de brief uit Nederland van 10 oktober 1764 daartegen heeft aangevoerd. Dit is bijgevoegd. Bantam Voor Bantam wordt eveneens naar het bovengenoemde marginale antwoord verwezen. Slechts wijst men er op dat het vermoeden van smokkel van peper niet opgaat. In deze jaren werd fol. 111 er uit Bantam te Batavia de aanzienlijke hoeveelheid van 3. 614. 572 lb peper aangevoerd, wat binnenkort nog wel zal vermeerderen. Batavia Heren XVII hadden wel goedgekeurd dat volgens het bevel de Engelse schepen van het nodige waren voorzien, maar niet dat daar een buitensporige verschaffing van zeildoek bij is geweest, omdat de Compagnie daar zelf gebrek aan had. Waarschijnlijk wordt op 120 rollen zeildoek gedoeld die bij besluit van 19 januari 1762 op het verzoek om 200 rollen aan de Engelse commandeur John Bladen Tinker zijn geleverd. Dit is geschied op grond van de in de brief van 9 april 1761 aanbevolen hulp en omdat fol. 112 wat in mei en juni gewoonlijk uit Nederland zou worden aangevoerd, deze levering toestond. Er waren toen 1397 1/2 rollen Hollands zeildoek en 286 rollen Bengaals. Als er ook maar enig eigen tekort door zou ontstaan, zal er van iedere verstrekking worden afgezien. De opmerking van Heren XVII sloeg ook op het laten repareren van Engelse schepen op de werven van de Compagnie, zoals het herstel van de La Baleine en The Panther op Onrust, waartoe op 8 december 1763 was besloten. Deze schepen konden evenwel zonder herstel geen zee kiezen en Heren XVII hadden in de brief van 9 april 1761 bevolen om in dat geval, zelfs aan Engelse schepen, hulp te bieden. Ze hadden tevens opgemerkt dat Compagnies eigen schepen vaak ongekalefaterd uit Batavia vertrokken. fol. 113 Men voert aan dat de Hoge Regering, zowel als de schout-bij-nacht Nicolaas Houtingh daartegen waken, als de middelen daartoe maar niet ontbreken. Naar aanleiding van de opmerking dat er geen afschrift naar Heren XVII was gestuurd van de brief van 25 april 1762 van de schipper van de Vrouwe Kornelia Hillegonda, Simon van Dalen, over de afpersing door kapitein Affleck in Straat Sunda van vlees en spek, wordt deze zoals genoemd in het besluit van 30 april 1762 alsnog verzonden. Heren XVII waren van mening dat er sinds de in mei 1763 gezonden schepen en volk, daaraan geen gebrek meer zou zijn. Men is zeer dankbaar voor de verzonden schepen. fol. 114 Helaas ontbreken de zeevarenden om ze te bemannen en het gebrek aan militairen is nog even groot. Buiten Ceylon hebben alle kantoren en Batavia gebrek aan volk. Dat blijkt uit de meegezonden korte opgave van personeel te Batavia per half oktober 1765 en uit de meest recente gegevens voor de overige kantoren met daarbij hoe groot het tekort is vergeleken met het in vredestijd wenselijke aantal. Daarmee wordt aangetoond hoe gegrond de klachten van de Hoge Regering zijn en dat er allerwege terecht om versterking wordt gevraagd. fol. 115 Men hoopt dat Heren XVII hierdoor overtuigd worden van de noodzakelijkheid om aan het herhaalde en dringende verzoek om versterkingen te voldoen. De monsterrollen van het garnizoen te Batavia en buitenposten zullen volgens voorschrift per drie maanden worden opgemaakt. Ze worden meegezonden. Zolang het hof te Madrid geen nadere stukken overhandigt, zal het plakkaat van 21 mei 1762 tegen het kopen van slaven die Spaans onderdaan zijn, gehandhaafd worden. Ook de herhaalde opdracht in de brief van 29 maart 1756 om vorderingen fol. 116 op gerepatriÃ«erde dienaren direct in AziÃ« vast te leggen, is sindsdien nagekomen en zal opgevolgd blijven. De bevordering van schipper Dirk Wagtels tot kapitein-ter-zee wegens zijn houding in Straat Sunda tegenover het getier van de Engelsen, zijn weigering zijn schip te laten visiteren of er bemanning uit te laten nemen, zoals anderen hebben ondergaan, zal er met de aansporing van Heren XVII zeker toe leiden dat men zich niet door ijdel geschreeuw, noch verbale bedreiging laat intimideren. Naar aanleiding van het besluit van 25 mei 1762 om Nederlanders uit vreemde schepen te halen zal er, overeenkomstig de missive van 1 mei 1619, niet slechts voorzichtig gehandeld worden, maar ook rekening gehouden worden met de veranderingen sindsdien fol. 117 en de met de huidige situatie ten opzichte van Europese natiÃ«n. De verwachtingen die Heren XVII van een goed bedreven textielhandel hebben, zullen inderdaad pas uitkomen, als de gegeven bevelen tegen particuliere handel worden opgevolgd. Uit de aanzienlijke verkoop van textiel in de twee laatste jaren vergeleken met die in de voorafgaande tijd blijkt het nut van de genomen maatregelen. Daarom waakt men, en laat men waken, tegen smokkel. Het verbod in de brief van 11 november 1762 tegen fol. 118 het vervoeren van porselein door particulieren naar Nederland en het laten repatriÃ«ren van dienaren van wie het dienstverband nog niet is verstreken met behoud van gage, zal gehandhaafd worden. Op de klachten in de brief van 10 oktober 1762 over gebrek aan boter hadden Heren XVII geantwoord dat die op andere kantoren tegen zeer lage prijzen was verkocht. De schaarste was dus in AziÃ« veroorzaakt en bij behoorlijk beleid zou er, naast wat er van andere kantoren was gevraagd, geen 60. 000 lb tegen de excessieve prijs van 12 stuivers uit de Kaap de Goede Hoop besteld hebben hoeven worden. Men voert daartegen aan) 
dat, gelijk U Wel Edele Hoog Achtb. zelfs aanmerken, toen wij in anno 1759 200 vaten van dat suivel vorderden, ons restant groot was onder ultimo october 650 vaten, hebbende den verthier dat jaar bedragen 398 vaten. En dat, dewijl men geen voldoening dier petitie verwagten konde voor ultimo junij 1761, of een jaar en agt maanden daar aan, in welken tijd gereekend na bovengemelde consumptie er vereischt wierden 663 vaten en dus 13 minder als onzen geheelen voorraad bedroeg, wij, mits de daarop gevolgde non voldoening van al de voormelde 200 vaten, ons verpligt hadden gevonden voorzigtigheids halven in tijds te moeten zorgen ter bekoming van een volstrekt onontbeerbare consumptible whaare, en extraordinaire middelen in het werk stellen, welke wij egter hoopen dat niet weder zullen behoeven bij der hand genomen te worden. 
Bovendien is de verkoop van boter op andere kantoren, zoals Ternate en Makassar, niet uit overvloed geschied, noch was ze van enige belang, daar er kort daarna weer andere ingekocht moest worden. De ontvangen memorie hoe fol. 120 de eerder door de kamers Amsterdam en Zeeland toegezonden kruitmolenstenen onder de nodige voorzorgen zonder gevaar gebruikt moeten worden, is aan de baas van de kruitmakers ter opvolging overhandigd. Bij de ontvangst van de brief van Heren XVII op 15 juni 1765 is het gecoÃ¶pteerde lid van de Raad van Justitie mr. Pieter Willem Lammens volgens het bevel hieruit ontslagen en is zijn gage beÃ«indigd. Hij mag als advocaat voor de twee rechtbanken optreden en als raadgevend advocaat fungeren. Eveneens volgens opdracht wordt de opperkoopman en gewezen hoofdadministrateur te Houghly en verkozen resident te Cheribon Robbert Hendrik Armenault de betaling van 4 1/2 rente per jaar opgelegd over zijn aandeel in de 170. 000 ropia's die uit de kleine kas te Hooghly zijn gestolen. fol. 121 Voor de maatregelen die Heren XVII afwachten om de Compagnie te behoeden voor schade door fraude in Bengalen, wordt verwezen naar de generale missiven van 20 oktober en 31 december 1764. Men verzekert dat er bij het herstel en de bouw van nieuwe vestingwerken en de verbetering van andere kruithuizen grote zuinigheid is betracht. Daar zal scherp op worden gelet. De bouw van een hecht en sterk kruitmagazijn zal Æ’ 15. 825 kosten. Er werd allerwege gemeend dat het buskruit slecht was verdeeld, doordat er aan de hele oostzijde van de stad geen bergplaats voor was. fol. 122 Naar aanleiding van het ingewilligde verzoek van de arakbranders van 17 december 1762 om niet meer dan zes maanden per jaar te hoeven stoken, hadden Heren XVII opgemerkt dat Java's Oostkust beter uit de voorraad te Batavia kon worden voorzien. Men antwoordt dat men met de toestemming geen bijzonder doel heeft gehad en dat men er de prijs niet mee heeft willen verhogen, maar er slechts de grote voorraad mee heeft willen verminderen. Dit is gelukt en daarom is op verzoek van de arakbranders op 13 september 1763 weer toestemming voor het branden gegeven. De arakbranderij op Java's Oostkust is er slechts Ã©Ã©n. Bij besluit van 7 mei 1765 is deze een recognitie van 48 leggers per jaar voor de Compagnie opgelegd, die dit kantoor ten goede komt. fol. 123 Daarom is deze branderij gehandhaafd. Heren XVII hadden er op gewezen dat de staatrekening in AziÃ« over 1761/62 een tekort aanwees en dat het kapitaal daardoor vergroot was. In de brief van 30 september 1760 was het afgekeurd dat het kapitaal in AziÃ« jaarlijks ten koste van de staatrekening in Nederland werd vergroot. Het is niet in het belang van de Compagnie om tekorten in AziÃ« uit Nederland goed te maken. De Hoge Regering had daarop reeds in de brief van 20 oktober 1764 uitgebreid op geantwoord.) 
Egter buyten des nog betuygen ons vertrouwen dat U Wel Edele Hoog Achtb. zig wel zullen gelieven gepersuadeert te houden, dat wij, niettegenstaande de tegenwoordige gesteldheyd der tijden, welke in vergelijking van vroegere dermaten verslimmert zijn dat men er zeedert 's Compagnies zeet in deese gewesten geen voorbeeld van opnoemen kan. Alzo onse competiteuren de Engelschen genoegsaam om de geheele west van IndiÃ«n Ceylon alleen uytgezondert) den meester speelen en de zaaken naar hun zin derigeerende, ons zoowel daar, als om de noord en oost door allerley indirecte wegen en middelen, en voornamentlijk door haren particulieren sluikhandel, alle mogelijke afbreuk doen. 
De Hoge Regering zal er evenwel alles aan doen om door vermeerdering van de retouren alle bedenkingen tegen de groei van het kapitaal in AziÃ« weg te nemen. Dat blijkt uit het aanzienlijke retour in 1764 van Æ’ 10. 939. 801, en men hoopt dat dit ook met het retour van 1765 het geval zal zijn. Heren XVII hadden gevraagd om de mening van de gouverneurgeneraal over het trekken van grote sommen op assignatie, fol. 125 het bestellen van grote hoeveelheden geld en andere middelen om de tekorten in AziÃ« goed te maken, maar zelfs om het kapitaal daar te vergroten. Overeenkomstig wat deze daarover aanvoerde, ontkent men dat dit is geschied. Het gebeurde wel) 
om de Comp e te doen gaudeeren van het advans van 7 9/13 per cento welke den telleren gekort worden, mitsgaders om uit te winnen de risico van de zee als anderzints, welke de Comp e bij uitzending van geld onweedersprekelijk moet ondergaan. Dat van die g'accepteerde penningen al aanstonds een nuttig gebruik heeft konnen worden gemaakt en ook gemaakt is, door daarvan een goede somma te employeeren tot aflossing van genegotieerde gelden, die anders zouden hebben moet blijven voortlopen, en dus bij de Comp e geprofiteerd de intrest penningen, die anderzints zouden hebben moeten werden betaalt, ongereekent dat veele andere articulen haar voortgang hebben genomen, welke bij het tegendeel zoo spoedig geen effect zoude hebben konnen sorteeren. Dat de geldeisschen uit Nederland in die tijden, ook na dato, zijn gereguleert na de voormelde g'accepteerde somma, 'tgeen nader bevestigt word door dit bewijs dat die petitiÃ«n die van voorgaande jaaren op verre na in grootheid niet hebben g'evenaard. Dat uit het g'allegueerde dienthalven blijkt dat in het doen der geldeisschen, buyten dat deselve op verrena niet compleet zijn voldaan, niet te breed is te werk gegaan. Zooals dat nu ten klaarsten beweezen word, dewijl men niettegenstaande de volgens qualificatie bepaalde 20 tonnen schats, reets in de maanden April en volgende niet alleen zijn geteld, maar ook bereets genoegzaam g'employeert zijn geworden. 
Op de 57 1/2 ton die uit Bengalen werd besteld, kon door gebrek tot op heden maar Æ’ 1. 672. 814 voldaan worden, op de bestelling van 16 ton uit Ceylon maar Æ’ 556. 214, op die uit Coromandel fol. 127 16 4/5 ton maar Æ’ 1. 205. 614. China moest voor de daarheen gezonden peper en tin van de aanmerkelijke som van Æ’ 1. 509. 314 voorzien worden om wat aan de uit Nederland ontvangen contanten en goederen voor 1766 en de komende stille tijd ontbrak, te verschaffen. Als er geen tekort te Bengalen zou zijn, dan zouden er vier schepen vandaar naar Nederland gezonden zijn. Daaraan twijfelt men nu. Wegens de goede rendementen is het bestuur sterk aangeraden om geldtransacties aan te gaan. Of dat lukt is onzeker, maar men hoopt het wel en evenzeer dat Heren XVII de genomen maatregelen zullen toejuichen, zowel als de toestemming aan het bestuur op Ceylon om geld op assignatie naar Nederland op te nemen. fol. 128 Geldgebrek daar zou zeer slecht zijn en dat hoopt men zo te voorkomen. De overwegingen van de gouverneur-generaal over vermindering van de uitgaven te Batavia, Java's Oostkust, Bantam en Cheribon zijn in 1763 met het naschip Bronstee verloren gegaan. Ze zijn dat jaar nogmaals met de voorloper Baarzande verstuurd en moeten al wel zijn ontvangen. Men hoopt dat ze aan de verwachtingen hebben voldaan. De gouverneur-generaal had geen tijd eerder aan zijn belofte te voldoen, wat Heren XVII hadden begrepen. Men zal opletten dat op de buitenkantoren zuinigheid wordt betracht, wat uit de 
brief van 8 mei 1765 betreffende fol. 129 Makassar, Malakka, Sumatra's Westkust en Bandjarmasin voldoende is gebleken. De Hoge Regering is dankbaar voor het in haar gestelde vertrouwen en voor de goedkeuring van het bevel aan de buitenkantoren om jaarlijks een opgave te doen van de debiteuren, zodat de oninbare posten afgevoerd kunnen worden. Dan kan er aangespoord worden om de uitstaande vorderingen te innen. Zo zal de staatrekening in AziÃ« realistischer zijn. Heren XVII hadden het bevel om geen interest te rekenen over retouren waarvoor geen geld was geleend, goedgekeurd, en daarbij opgemerkt dat het onredelijk is dat de interesten alleen worden gedragen door kantoren fol. 130 die geen fondsen voor de handel hadden ontvangen, waarop toch ieder recht heeft. Men laat zich hier verder niet over uit, daar het uit de brieven duidelijk zal zijn gebleken dat Bengalen en Coromandel, waar het meeste geld wordt geleend, steeds zijn voorzien van zoveel zilver en goud als uit Nederland werd ontvangen. Bovendien wordt er in AziÃ« goud verzameld of ingekocht, ja in 1763, 1764 en 1765 zijn uit de voorraad courante munt in Batavia, die op assignatie of anderszins was verworven, Bengalen van zilver en Coromandel van goud voorzien, zonder dat de bestellingen vandaar geheel uitgevoerd konden worden. De Hoge Regering begrijpt daarom niet wat met de woorden kantoren niet voorzien van fondsen voor de handel wordt bedoeld. fol. 131 Zoals gezegd, al het goud en zilver dat te Batavia of daar via een kantoor uit Nederland werd ontvangen, is met een aanzienlijk gedeelte van te Batavia ontvangen contanten naar Bengalen en Coromandel, waar uitsluitend geld wordt geleend, gezonden. Bovendien zijn er bij besluit van 12 augustus 1763 over gelden die in Bengalen werden geleend, geen interesten meer gerekend. Het bevel om, afgezien van de ongelukkige omstandigheden van de oud-directeur van Bengalen Adriaan Bisdom, zulke zaken van verantwoording en vergoeding niet meer, zoals met hem, onder ongebruikelijke akten van onderwerping ter afdoening aan Heren XVII over te dragen, maar in AziÃ« voor hun vertrek af te doen, zal worden uitgevoerd. fol. 132 Heren XVII hadden niet ingestemd met de berekening door de visitateur-generaal van de inkomsten bij de suikerhandel over 1751 tot 1760 tot een bedrag van Æ’ 2. 012. 793. In een contrarekening toonden ze aan dat er te Surat in dezelfde periode een verlies van Æ’ 1. 077. 884 op was gemaakt en dat er, zolang er geen salpeter als ballast voor de retourschepen was te verkrijgen, er jaarlijks 6 miljoen pond poedersuiker en 140 Ã  150 duizend pond kandijsuiker voor Nederland en de kantoren in AziÃ« waar het wordt verkocht, geaccepteerd kon worden. Meer mocht er niet aangenomen worden en wel bij inschrijving tegen de laagste prijs, mits deugdelijke soort. De Hoge Regering mocht over de verzending naar de kantoren beslissen. fol. 133 Men verwijst naar de generale missive van 31 december 1762 waarin hierover uitgebreid is gesproken. Over dit voor de Compagnie en de kolonisten belangrijke punt is op 15 juni 1765 aan de directeur-generaal verzocht op te geven hoeveel suiker er in de pakhuizen was en te informeren hoe groot de leverantie en het gewas van dit jaar van de tachtig suikermolens bij gissing zou zijn. Dan zou bepaald kunnen worden in hoeverre aan de opdracht tot levering was te voldoen. Op 21 juni is het rapport ontvangen waarin werd aangegeven dat per 19 juni de voorraad uit 1. 402. 587 pond poedersuiker en 189. 785 pond kandijsuiker bestond. fol. 134 Volgens een bericht van de kapitein van de Chinezen schatten de suikermolenaars de komende leverantie op 25. 800 kanasters, wat bij gemiddeld 3 pikol het kanaster op 9 miljoen pond uitkomt. Zonder grote droogte of teveel regen zou het wel 8000 kanasters meer kunnen zijn, maar bij zulke omstandigheden zou het wellicht 6000 kanasters minder zijn. De levering op Java's Oostkust en Cheribon kan op grond van eerdere jaren wel 1 1/2 miljoen pond zijn. De directeur-generaal berekende dat er tot eind juni 1766 voor de buitenkantoren 6. 205. 750 pond, voor Nederland 1. 000. 000 pond, voor de huishouding en jaarlijkse verstrekking aan de schepen 300. 000 pond, dus samen 7. 505. 750 pond nodig was. fol. 135 Dit gaat de zes miljoen pond die Heren XVII vaststelden, ver te boven. Daarbij hangt de opbrengst zeer af van het weer. Om de redenen genoemd in het besluit van 21 juni 1765 en omdat de eigenaars en huurders van de molens in de veronderstelling dat ze de suiker als gewoonlijk zouden kunnen afzetten, reeds de vereiste kosten hadden gemaakt, alsmede omdat naar verwachting al de suiker uit de 
Bataviase molens met winst kon worden verkocht, is besloten deze in zijn geheel te accepteren. Maar van suiker uit Java's Oostkust en Cheribon wordt geheel afgezien, temeer daar deze te Surat en Malabar van slechtere kwaliteit dan de Bataviase bleek te zijn en ook nog ongewild. De uitvoering van dit besluit is echter uitgesteld fol. 136 tot de vergadering van 19 augustus 1765, waarin de brief van Heren XVII van 10 oktober 1764 werd behandeld. Op grond van de bijgesloten adviezen van de gouverneur-generaal en de schriftelijke dan wel mondelinge van de raden is besloten onbeperkt suiker af te nemen, daar er gemiddeld over de laatste acht jaar door de Jakatrase en Bantamse molens niet meer dan 6. 093. 418 pond poedersuiker per jaar is geleverd. Er moet immers op het welzijn van de kolonisten gelet worden. De Hoge Regering laat zich niet uit over de bovengenoemde berekening van de visitateur-generaal en de contra-berekening van Heren XVII. Mede op grond van de argumenten in het besluit van 21 juni 1765 fol. 137 is besloten dit jaar en in het vervolg alle eerste en tweede soort poedersuiker uit de Bataviase en Bantamse molens te accepteren. Leverantie zal niet slechts aan de goedkoopste aanbieder gegund worden, omdat prijsverlaging zonder totale ondergang van de molens, flauwte in andere zaken en verval van de ingezeten die uit de suikerhandel hun inkomen trekken, onmogelijk is. Men hoopt dat Heren XVII hiermee tevreden zijn. Daar in het advies van de directeur-generaal, zowel als dat van de gouverneur-generaal, voor Surat 300. 000 pond meer werd berekend, is besloten van de door de jaren binnenkomende suiker, fol. 138 geschat op 6 miljoen per jaar, ongeveer 1 miljoen pond voor Nederland te bestemmen, ter belading van drie schepen van 150 voet 2. 700. 000 pond voor Surat, voor Ã©Ã©n schip voor Malabar 800. 000 pond, voor Japan gemiddeld per jaar 1. 200. 2000 pond. De overblijvende 300. 000 pond is bestemd voor de bestellingen uit de Oosterkwartieren, Ceylon, Coromandel en Kaap de Goede Hoop. Conform het bevel van Heren XVII zal er jaarlijks 150. 000 pond kandijsuiker aangenomen worden ter verdeling door de directeur-generaal. Overeenkomstig wat Heren XVII bevolen hebben is om inzicht te krijgen in de suikerhandel fol. 139 aan de besturen op Coromandel, Ceylon, Malabar en Surat opgedragen om jaarlijks een rekening van de verhandelde suiker aan Heren XVII en de Hoge Regering te zenden. Daarbij is de contra-berekening door Heren XVII meegezonden om daar hun commentaar op te leveren. De overige kantoren vallen hier buiten daar ze slechts suiker voor eigen gebruik ontvangen. In die contra-berekening wordt opgemerkt dat de Suratse ropia's in Bengalen verlies zouden geven, maar ze geven daar minder verlies dan het baarzilver, namelijk respectievelijk 1 43/64 en 2 31/32 Op verzoek van Heren XVII wordt een bericht van de visitateur-generaal meegezonden, waarin wordt aangegeven welke posten er onder de 2 % Bataviase onkosten vallen. fol. 140 Daarmee worden de goederen belast. Tevens is aangegeven welke posten onder de 2 % onkosten vielen, waarmee de suiker die tussen 1751 en 1760 te Surat werd verkocht, is belast.) 
Terwijl gemelde visitateur generaal daarbij teffens elucidatie geeft op de remarque Uwer Wel Edele Hoog Achtb. dat onder ultimo augustus 1761 in voorszijde directie per restant gebleeven zijnde 576743 5/8 lb. suiker, deselve bij de gemelde reekening met een somma van Æ’ 68683. 13. 8 en dus Æ’ 18094. 4. 8 hoger dan bij de boeken afgesloten zijn. En eindelijk ook nopens 88171 lb. suiker welke ter bevreemding van UWel Edele Hoog Achtb. bij de meermelde reekening in credit zijn gebragt, daar deselve in anno 1758 bij de overrompeling van Dendarayapour zijn t' zoekgeraakt. En aan welk berigt voor zooverre de voorschreeve gerequireerde elucidatie betreft wij ons in eerbied refereeren. 
Na de beantwoording van de brief van Heren XVII van 11 oktober 1764, gaat men over tot die van 25 oktober. fol. 141 Van de vloot voor 1764/65 zijn voor de kamer Amsterdam de Compagnies Welvaren, Ouderamstel, Vrouwe Geertruida en Landskroon aangekomen, voor de kamer Zeeland de Burch, voor die van Delft de Bleiswijk, voor die van Rotterdam de Walenburg, voor die van Hoorn de Oosthuizen en voor die van Enkhuizen de Baarzande. Van de vloot voor 1763/64 zijn voor de kamer Zeeland de Vredehof, Voorland en Pallas aangekomen en tenslotte de Nijenborg die onder de vloot van 1762/63 viel. Behalve 
de Burch en Bleiswijk die reeds in de brief van 8 mei 1765 zijn vermeld, zijn er dus sindsdien 11 schepen gearriveerd. De Hoge Regering is erkentelijk dat de kamers werd toegestaan om het vastgestelde aantal manschappen per schip met 20 Ã  25 te verhogen en dat de kamers Amsterdam en Zeeland is opgedragen om naast de vloot van 28 schepen enige schepen te huren, of te kopen om een aanzienlijk aantal militairen naar Kaap de Goede Hoop over te brengen. fol. 142 Daar kan met hen de zo noodzakelijke aanvulling met militairen op de uitkomende schepen geschieden. Men hoopt dat zo het gebrek aan militairen en zeevarenden eindelijk wordt opgelost. Zonder een krachtige versterking ziet de Hoge Regering niet hoe het verder kan gaan. De roep om volk, vooral om militairen wordt overal steeds sterker, maar in het bijzonder in de Grote Oost, waar de zaken zo zijn dat er een buitengewone versterking nodig is. Banda vraagt 400 man waaraan men, evenals aan de behoefte van andere vestigingen, slechts kan voldoen met een buitengewone zending op de uit Nederland verwachte schepen. fol. 143 Van het in het midden van oktober 1765 zwakke garnizoen te Batavia van 1441koppen kan niets gemist worden. In afwachting van de door Heren XVII genomen maatregelen herhaalt men het verzoek om manschappen. Men hoopt dat Heren XVII het voorgaande in overweging nemen. De kantoren moeten om gevaar te vermijden met militairen versterkt worden en daarom dient men de aangekondigde maatregelen daadwerkelijk te nemen. Er zouden eventueel evenveel zeevarenden gestuurd kunnen worden, die dan in AziÃ« tot militair worden gemaakt. Zulke verzoeken om overplaatsing zijn al vele malen gedaan. fol. 144 Tussen 1 januari tot eind september 1765 zijn er tot groot verdriet in de hospitalen 1348 mensen, militairen, zowel als zeevarenden en ambachtslieden overleden. Van de 5753 koppen die op 19 schepen uit Nederland zijn vertrokken, kwamen er in die periode niet meer dan 4048 koppen aan, inclusief de 43 die uit het ontplofte schip Pijlswaart zijn gered. Dat is dus 1705 koppen minder. In dezelfde periode zijn er 668 militairen naar de buitenkantoren gezonden, terwijl er thans 74 militairen en 27 ambachtslieden die hun tijd hebben uitgediend, zullen repatriÃ«ren. Zij waren, zoals de laatste vier jaar is geprobeerd, niet te bewegen om tegen extra gage bij te tekenen. Van de zeevarenden repatriÃ«erden er met het naschip en over Bengalen, Ceylon en China met elk vier retourschepen 1353 koppen. Dit is in totaal met de 900 man die met de 9 schepen uit Batavia zullen meegaan, 2253 man is. fol. 145 Met de militairen en ambachtslieden komt dan het totaal aantal vertrekkenden op 3702, terwijl het aantal aankomenden ten hoogste 4048 is, of 346 meer. Dat lost het tekort niet op. De twee schepen van de tweede vloot van 1763 de Sloterdijk en Radermacher zijn helaas zeker verongelukt. Afschiften van de brieven en papieren, en van de soldijboeken die met deze schepen meegingen, zijn deels met de eerste, deels met de tweede vloot van 1764 meegezonden. Bij besluit van 28 mei 1765 is het opperhoofd van het soldijkantoor bevolen om jaarlijks duplicaten van de uitreisboeken van de andere kamers aan die van Amsterdam te zenden. Volgens bevel zullen met het naschip afschriften van de brieven en registers die met de tweede vloot zijn meegegaan, meegestuurd worden. fol. 146 De Hoge Regering heeft nota genomen van de foute berekening van de Chinese taÃ«l die in de toegezonden liquidatie van de retouren tot 1763 was opgenomen. In de liquidatie in AziÃ« zal de verbetering worden opgevolgd, zoals in die van 1764 en 1765 reeds is geschied. Deze worden hierbij aangeboden. De waarde van de gezamenlijke retouren, zowel van Batavia, als van Ceylon, Bengalen en China met de 25 schepen in het najaar van 1764 en voorjaar van 1765 bedraagt Æ’ 10. 939. 801. De kamer Amsterdam overschrijdt zijn quotum met Æ’ 1. 861. 042, die van Zeeland met Æ’ 1. 776. 080, ofwel samen Æ’ 3. 637. 122. De kamer Delft staat Æ’ 97. 505 achter, die van Rotterdam Æ’ 1. 560. 440, die van Hoorn Æ’ 873. 217 en die van Enkhuizen Æ’ 1. 105. 960, ofwel samen Æ’ 3. 637. 122.) 
De tedoene remonstratiÃ«n vanweegens Haar Hoog Mogende aan het hoff van Groot BrittangniÃ«n om door de Engelschen in Bengalen te doen nakomen de haar bereets door haare directeuren in 1762 gegevene ordre om onse ministers vrijheid te laten salpeeter in te koopen, waar zij het goedvinden, hoopen wij van herten dat van een goede uitwerking mag zijn tot 't verleenen van nadere beveelen aan de Calcatsche ministers en deze deselve ook zullen naakomen. 
Voor de verwerving van salpeter wordt verwezen naar de brieven die direct uit Bengalen zijn verzonden. Bovendien heeft de gouverneur-generaal aan de Hoge Regering lezing gegeven van zijn aparte brief aan de directeur te Bengalen, waarvan hij een afschrift heeft ontvangen. De Hoge Regering is dankbaar voor de goedkeuring van de provisioneel toegekende rangen en gages. fol. 148 Ze verzekert dat ze slechts bij bijzondere verdiensten voordrachten zal doen tot bevordering naar rangen hoger dan die in de reglementen zijn voorgeschreven. De Hoge Regering dankt Heren XVII voor de verlenging van het octrooi van de Opium SociÃ«teit voor twee jaar op de huidige voorwaarden. De SociÃ«teit is op de hoogte gesteld. Men dankt namens haar voor deze verlenging en vraagt een gunstig antwoord op het verzoek in de brief van 17 oktober 1761. Het spijt de Hoge Regering dat Heren XVII hebben bevolen, dat gewone en buitengewone leden van de Raad van IndiÃ« bij aanvaarding van hun ambt een nieuw vijfjarig contract moeten tekenen en bij eerder aftreden niet meer mogen genieten van de gage, emolumenten en voorrechten verbonden aan dit ambt. fol. 149 In de brief van 17 september 1737 was immers het oude voorrecht om tussentijds zonder verlof van Heren XVII te repatriÃ«ren bevestigd. Er was nooit misbruik van gemaakt en het zou in de ogen van minderen oneervol zijn voor een lid van de Hoge Regering. Het kon toch voorkomen dat een lid van de Hoge Regering wegens zijn gezondheid, of andere onvoorziene redenen tussentijds moest repatriÃ«ren. Als hij als gewoon passagier moest terugkeren, dan kon hij wel eens geminacht of zelfs bruusk behandeld worden. Men verzoekt daarom nederig om de toestemming uit 1737 te handhaven en het jongste bevel in te trekken. fol. 150 Mr. Pieter Cornelis Hasselaar verzocht Heren XVII te bedanken voor zijn benoeming tot raad extra-ordinaris. Hij belooft steeds het belang van de Compagnie te zullen behartigen. Mr. Jacob van der Wijk werd door Heren XVII tot gewoon lid van de Raad van Justitie bevorderd, waarom mr. Joachim van Plettenberg van gewoon tot buitengewoon lid is gemaakt. Betreffende de bestelling van bruine peper in de eis van retouren zal de gevraagde 4 miljoen pond geleverd worden, hoewel China dit jaar al 1 miljoen pond heeft gekregen. fol. 151 Daaronder is 400. 000 pond die de Bengaalse retourschepen reeds vervoerden, begrepen en 1 miljoen pond die gewoonlijk uit Ceylon komen. Per eind september 1765 was de voorraad 2. 260. 022 pond. Met wat er nog uit Bantam en Bandjarmasin wordt verwacht kan de bestelling en wellicht de geschatte benodigde hoeveelheid in Nederland van 4 1/2 miljoen pond, eventueel 5 Ã  6 miljoen pond geleverd worden. Op de bedreiging dat de peper niet stoffig in Nederland mocht aankomen, is bevolen ze bij afscheep te harpen, hoewel ze bij opslag ook al geharpt werd. Men wijst er wel op dat er bij het harpen fol. 152 ook bast om de korl vrijkomt, die net zo goed als de kern is. De bestelling van 30. 000 pond witte peper zal uitgevoerd worden en het bestuur op Sumatra's Westkust is bevolen om jaarlijks 10. 000 pond voor Europa te leveren, mits voor rsd 10, of Æ’ 24,-, de pikol van 125 pond. Er wordt alles aan gedaan om zelfs veertig Ã  vijftig duizend pond voor Nederland te leveren. Uit de voorraad foelie per eind september 1765 van 1445 sokkel zal, na aftrek van wat in AziÃ« nodig is, zoveel mogelijk blanke rijpe gezonden worden. Om er zeker van te zijn dat er alleen verse foelie wordt gestuurd, is als vroeger de sokkel niet tegen 120 pond, fol. 153 
maar, zoals bij besluit van 29 november 1692 was bepaald en op de buitenkantoren het gebruik is gebleven, op 154 pond gerekend. Aan de bestelling van 400. 000 pond zal met vette nootmuskaat, aangevuld met de middelste soort, worden voldaan. Wegens de grote voorraad van garioffelnagels van 1. 474. 741 pond zal er in plaats van de bestelde 300. 000 pond 800. 000 pond worden gezonden. Op de bestelling van 4 miljoen Javaanse koffiebonen verzendt men de hele voorraad van 3. 850. 000 pond overjarige bonen. Daaronder valt 450. 000 pond die reeds in de Ceylonse retourschepen is verscheept, en 150. 000 pond voor het vierde schip, die van het retour van het vorige jaar te Galle zijn achtergebleven. Op grond van de bestelling en in afwijking van het besluit van 2 juli 1765 zendt men geen bonen van dit jaar. fol. 154 
Heren XVII hadden geschreven dat op een zending op de bestelling voor 1764 van 
drieÃ«nhalf miljoen pond, 900. 000 pond heeft ontbroken. Men meldt dat er met de Radermacher en Sloterdijk Deze schepen waren waarschijnlijk verongelukt; zie boven. 659. 750 pond is verstuurd en het overige naar Ceylon als retour. Men hoopt dat het bestuur op Ceylon een aanzienlijke hoeveelheid kaneel kan leveren en verwijst naar de brieven vandaar direct naar Nederland verzonden. Aan sapanhout wordt slechts gezonden wat voor een goede belading van de schepen nodig is. Aan calaturshout wordt 150. 000 pond uit voorraad en 746. 024 pond gezonden, omdat het in AziÃ« niet is af te zetten. Op de opmerking over te grote inkoop fol. 155 wordt geantwoord dat er dit jaar en de komende 4 Ã¢ 5 jaar geen bestelling gedaan zal worden en dat men de Nederlandse bestellingen stipt zal nakomen. De bestelling van 50. 000 pond Javaanse curcuma zal worden uitgevoerd en conform de opdracht wordt er niets meer in AziÃ« verkocht. Naar aanleiding van de opmerking over de aanvoer in Europa door de Engelsen voert men aan dat, evenals de lange peper uit Surat, er op de kust van Malabar en in Bengalen curcuma in het wild groeit, die ze makkelijk kunnen verwerven. Van de Javaanse indigo wordt de hele voorraad per 20 augustus 1765 van 15. 631 pond en wat er nog meer wordt verworven gezonden. fol. 156 De inkoop van Malabarse indigo en alle andere vreemde soorten wordt verboden. De bestelling van 1 miljoen pond poedersuiker voert men uit naarmate ze nodig is als onderzwaarte voor de schepen. De commandeur en opperequipagemeester kregen opdracht niet meer te zenden. Van de toestemming om 5 Ã¢ 6 honderdduizend pond Bangkase tin te sturen maakt men geen gebruik, omdat er al 400. 000 pond als onderlaag met de retourschepen uit China is gezonden en de voorraad, met wat in het voorjaar uit Palembang en Malakka wordt verwacht, 3. 579. 285 pond zal zijn, wat ruim genomen voor de handel op China nodig is. Op de bestelling wordt slechts 20. 000 pond Malakse tin aan inktkokers gestuurd. fol. 157 Uit de voorraad van 40. 229 1/2 pond Japanse kamfer zendt men 20. 000 pond. De aanvoer uit Japan door particulieren is opnieuw verboden, maar, zoals reeds in de brief van 20 oktober 1764 vermeld, verschepen de Chinezen die gewoonlijk uit Japan naar China. Ze is dus makkelijk te verkrijgen en de 80 balies die de Engelsen volgens de brief van het bestuur van 19 mei 1765 te Surat aanvoerden, zullen daar wel zijn ingekocht. Dat bestuur verkocht om vervliegen door lang liggen te voorkomen van de voorraad kamfer 15. 000 pond voor 18 3/4 stuiver. Op het bevel er 24 stuiver voor te vragen is de nog niet afgehaalde 5880 1/8 pond, met de voorraad samen 20. 000 pond, aangehouden. Op de vraag wat ermee te doen, is bevolen wat niet voor 24 stuiver is te verkopen, naar Batavia te zenden. fol. 158 Daar er uit Japan maar 20. 000 pond werd besteld, dient dit voor verzending naar Nederland en tot voorraad. Daar er aan Javaanse cardamom net zoveel in voorraad is als voor de bestelling van 1764, wordt daarvan wat men in handen krijgt, gezonden. Het bestuur te Cochin kreeg opdracht 6000 pond Malabarse cardamom te leveren onder de voorwaarden genoemd in die bestelling. Van benzoÃ« eerste soort, of extra witte, is slechts 125 pond in voorraad, die met wat verkregen wordt verzonden zal worden, aangevuld uit de 6625 pond gewone witte onlangs uit Padang ontvangen, die van zeer goede kwaliteit is. Verder zullen de bestelde 1000 stuks gekonfijte nootmuskaat geleverd worden uit die hoeveelheid die onlangs netto uit Banda werd aangevoerd. Op een bestelling van 10. 000 pond Siamse gekonfijte gember wordt de hele voorraad van 9567 pond gezonden. fol. 159 De ontbrekende 433 pond wordt op proef verzorgd in Bataviase gekonfijte gember. De bestellingen van ieder 6000 pond lange- en staartpeper worden uitgevoerd met wat er binnenkomt, daar de voorraden per 20 augustus 1765 respectievelijk maar 4000 en 4091 3/4 pond bedroegen. Daar volgens het jongste rendement bij een inkoopsprijs van 18 stuiver de guttegom te Amsterdam 37 Ã¢ 40 3/4 stuiver het pond heeft opgebracht, wordt op een bestelling van 2000 pond 2716 pond gestuurd. De gehele bestelling van 6000 pond katju, 80 leggers arak en 30. 000 pond tamarinde wordt uitgevoerd. De bestelde 4000 pond katoenen garens worden geleverd uit de voorraad per 20 augustus 1765 van 3625 pond en met wat er verder nog binnenkomt aan kwaliteit letter A, terwijl het ontbrekende wordt 
aangevuld met soort B. De bestelde 4000 pond soort B, fol. 160 de 10. 000 pond soort C en de 16. 000 pond soort D worden zonder meer geleverd. De bestelling van 2 miljoen pond salpeter kan niet uitgevoerd worden, daar de voorraad per 20 augustus 1765 van 472. 684 1/2 pond voor eigen gebruik nodig is. Er zijn geen gekonfijte moernagels in voorraad, zodat de bestelde 1000 pond niet geleverd kan worden. Die hoeveelheid wordt het komende jaar uit Ambon besteld. Onder toezending van een extract uit de voorwaarden van de bestelling is de residenten te Bandjarmasin toegestaan op proef 500 karaten ruwe diamanten te zenden. Heren XVII hadden opgemerkt dat het wegens de nadelige belading van de schepen wenselijk was om zo weinig mogelijk gebruik te maken van de vergunning thee op vracht te accepteren. fol. 161 Door de geringe aanvoer uit China zal er dit jaar niet meer dan 77. 256 pond verzonden worden. In 1761 was er 50. 000 pond Bourbonse koffiebonen naar Bengalen gezonden, omdat die bonen in 1758 met 70 % winst verkocht waren. Het verleden jaar zijn is er 24. 186 pond terugontvangen, die met de Jonge Lieve en Gouverneur-Generaal naar Nederland is verzonden, en het overige is in Bengalen met de geringe winst van 24 3/4 % verkocht. Zo werd het niet onder het retour opgenomen. Men zal gebruikmaken van de toestemming om 10. 000 pond ruwe zijde de pikol tegen rsd 330 de eerste en rsd 290 de tweede soort te kopen, maar die was niet te krijgen. fol. 162 Voor die prijs is er evenwel weinig kans op. Evenmin was er tegen 25 Ã¢ 30 stuiver het pond 10 Ã¢ 15. 000 pond frisse, deugdelijke Kirmanse wol te bemachtigen. Het was niet aangevoerd, maar het extract uit de bestelling is wel aan de residenten te Kharg gestuurd om daaraan zo mogelijk te voldoen. Na de beantwoording van de brieven van Heren XVII zal men beschrijven wat er sinds de brief van 8 mei 1765 te Batavia en de buitenkantoren is voorgevallen. 
Ambon Er was op Ambon een rijke kruidnageloogst die in zijn geheel met de Giessenburg, Vrouwe Elisabeth fol. 163 en de bark Draak naar Batavia werd vervoerd. Deze schepen en de bark Buis, die tegen de Papua's heeft gepatrouilleerd, kwamen behouden in Batavia terug. Uit de brieven, in het bijzonder die van 31 mei 1765, blijkt dat de Papua's en met hen samenwerkende rovers niet slechts de trouwe onderdanen van de Compagnie bedreigen, maar hen vermoorden, wegvoeren en hun bezittingen verbranden.) 
gelijk die van de negorij Ameth op Nussalauwt hebben moeten ondergaan, alwaar zij met 24 correcorres, nadat 's daags bevorens met de volkeren van Amahey, geleegen op Cerams zuidkust, in actie geweest, dog afgeslagen waren, een inval gedaan, en vandaar, niettegenstaand de inwoonders zig dapper teweerstelden, met verlies van eenige der hunnen medegevoerd hebben 110 koppen, waaronder zelfs was den broeder des radjas, die kort daarop van hen weder voor 300 rds. was ingelost geworden. 
Vervolgens hebben die roovers ook de negorijen Oering weder uytgeplundert en verbrand, mitsgaders daar zo gemassacreert als geroofd 87 menschen. Die van Tolehoe en Tenga Tenga hebben almede hunne wreedheden moeten smaken, vermits zij daar een invasie gedaan en van die beide negorijen medegevoerd hebben 30 persoonen. Intusschen blijkt uit het schieten der rovers zoo uit rantakken, slangen als ander geweer, dat het niet alleen papouen zijn, alzo die maar peil en boog voeren, maar dat er ook van de weerspannige Cerammers, item Bouginezen en Mandareezen onder schuilen. Temeer, wijl men van de eerste zelfs tot 50 en van de twee laatste tot 90 vaarthuygen toe tegelijk in zee ontdekt had, gaande der papouen brutaliteyten zo verre dat zij publicq uytstrooyden met 100 correcorres te zullen afkomen om 's Compagnies onderdanen te roven en te vermoorden, mitsgaders om hunne huyzen, aard- en boomvrugten te ruineeren, willende het radja van Salwattij er zelfs 300 man aan wagen om dat binnen Saparoua (was het hem mogelijk) te komen. Zoals U Wel Edele Hoog Agtb. dat alles omstandige zullen beschreeven vinden bij de gemelde brief van den 31 e may voormeld, waarbij ook nog blijkt dat den pattij van Soelij een Ceramse jonk vermeesterd en al het volk op 2 na gemassacreerd heeft. In dit vaarthuyg had men gevonden 2 randtakken, 1 snaphaan, een bajonet, eenige kleedjes en een rotting, waarop het Comp e wapen verkeerd gegraveerd was, zeekerlijk door dit gespuys nagemaakt om, wanneer zij door de onzen elders g'attrappeerd wierden, voor 's Compagnies onderdanen te kunnen passeeren. 
De patrouillevloot, waar in het bijzonder de aparte brief van gouverneur Willem Fockens en het geheime besluit van het bestuur van 9 maart 1765 het over hebben, bestaande uit de bark Buis, de sloep Nagelboom en de pantjalangs Verlangen en Saparoea samen met 26 orangbaaien, is daar weer van veel nut geweest. fol. 166 Ze diende niet alleen om de plannen van de rovers te verijdelen, maar ook om smokkel van de Cerammers, Buginezen en Mandarezen tegen te gaan. Hoe dapper dit geboefte ook mag wezen, het sloeg steeds op de vlucht wanneer de patroulleschepen verschenen. De bewoners van Geser, Ceram Laut en Keffing zijn al twee dagen voor de aankomst van deze schepen met achterlating van verscheidene vaartuigen naar de Goramse eilanden gevlucht. Hun vaartuigen en huizen zijn in brand gestoken en de vruchtbomen omgekapt. De leiders van de expeditie vonden het niet raadzaam de bevolking tot de Goramse eilanden te achtervolgen, maar ze zijn op 3 april naar de zuidkust van Ceram overgestoken waar alle bewoners tussen Keffing en Kissalaut zich als vijanden hadden gedragen, behalve die te Uring. fol. 167 De orangkaja daar onderging de visitatie gewillig. Op Wang en Kilibon overmeesterden de patrouilleschepen Ã©Ã©n benteng, maar een tweede moest wegens het ontbreken van een bombardier en de laksheid van de Ambonnezen verlaten worden. Op Wang hebben ze twee grote Buginese vaartuigen, op Arang vier, op Kilibon zeven en op Kissalaut twee verbrand. Sommige waren zelfs zo groot als een pantjalang van de Compagnie. Bij de klip van Tobo was veel volk. Om niet nodeloos mensen en tijd te verliezen is deze verlaten. Daar de oostmoesson al opstak moest men Celor ook passeren. Daar Tobo, Celor en Kilibon de meest verdachte plaatsen zijn, is dit betreurenswaardig. Nu de bewoners er dit jaar zo makkelijk zijn afgekomen, fol. 168 
zullen ze des te trotser worden. Het bestuur was in moeilijkheden geraakt, doordat het de bark Buis en de sloep Nagelboom uit de vloot had moeten halen, daar ze door de zware omstandigheden in het ondiepe water te lek waren geworden. Daar er geen dergelijke vaartuigen waren, zijn de pantjalangs Smaak, Liefde en Spion naar de vloot gezonden. Zo kon de expeditie worden voortgezet en zijn de Cerammers, die in grote getale bij Haruku waren en Hualoy en Abozo wilden aanvallen, vandaar verdreven, waarbij een roofvaartuig op het strand werd gejaagd en overmeesterd met een metalen en een ijzeren draaibas, een snaphaan, wat textiel en wat natte en slechte kruidnagels. Het plan was om naar de noordkust van Ceram te gaan fol. 169 om groot en klein Kettij te straffen en rond de Zeven Eilanden te patrouilleren. Maar omdat de Cerammers naar de zuidkust waren gegaan, moest men ook daarheen om de eilanden tegen roverij en aanvallen te beschermen. In zijn eigen brief van 31 mei 1765 schreef gouverneur Willem Fockens, te vrezen dat de vloot niet naar de noordkust van Ceram zou kunnen gaan, maar op 16 augustus berichtte hij dat ze op 2 juni van de Molukken daarheen was vertrokken. Op deze expeditie vond men op groot Hoti een lijk, verbrandde men er 8 Ã¢ 10 huizen en kapte men er alle vruchtbomen om. De inwoners waren met de Papua's en andere met de orangkaja naar Waru uitgeweken. Toen de vloot bij Sawai, de Zeven Eilanden en Pulau Tiens niets tegenkwam, fol. 170 is ze naar Oma en Honimoa gezeild, omdat de Cerammers daar op vele plaatsen hadden geprobeerd te landen. Toen daar en op de andere plaatsen waar ook werd gepatrouilleerd, niets werd waargenomen, is men naar Ambon teruggekeerd, waar men op 2 augustus 1765 aankwam. Dat er op de noordkust van Ceram niets is waargenomen doet vermoeden dat inlandse deelnemers aan de expeditie de terugkomst van de zuidkust hebben verraden. De rovers op de noordkust konden zich zo in veiligheid brengen. Om zekerheid te geven heeft gouverneur Fockens hierop in zijn eigen brief van 16 augustus een voorstel gedaan, waarop wordt teruggekomen en dat tot geheim is bestempeld. fol. 171 Uit de brief van 1 mei 1765 van gouverneur Cornelis Sinkelaar te Makassar blijkt dat de smokkelaars, na Buton en ook Sumbawa en Bali te hebben aangedaan, langs de zuidkust van Java varen om Straat Sunda te vermijden 
en vervolgens naar Benkulen gaan. Als er geen middelen komen om effectieve maatregelen te nemen, zal de Compagnie veel nadeel ondervinden van de toenemende brutaliteit van de Papua's en de gewaagde acties van de Cerammers, zeker daar de bekende concurrenten de vaart langs de Grote Oost voortzetten. De huidige Ambonse equipage-opzichter Jan Henrik van Ewijk heeft op 9 februari 1765 met de bark Draak op weg naar Ambon via Semarang en Banda bij de Toekangbesi eilanden een schip en een snauw onder Engelse vlag ontmoet. Dit moeten wel het Engelse koningsschip Argo fol. 172 en de brigantijn Cuddelore, die op 29 januari uit Batavia naar China zijn vertrokken, geweest zijn, wat in de vaak genoemde eigen brief van eind mei 1765 wordt bericht. Een voorbeeld van de voortdurende onhebbelijkheid van de Britten is) 
dat, nadat zij een schuyt bij de barcq aan boord gezonden en verstaan hadden werwaards de reis lag, mitsgaders door hun reciproque op de vrage waar zij naar toe wilden, g'andwoord zijnde naar China, dog voorneemens te zijn eerst Ambon en Banda aan te doen, zij, onder het doen van een schoot en het opeisschen der wimpel, andermaal hun schuit gezonden hadden met ordre om den bootsman en twee bij name genoemde mattroozen, welke zij voorgeeven 's konings onderdanen te zijn, te ligten onder zware bedreiging aan den gezaghebber van dezelve maar niet te weigeren. Dat deese, voor de overmagt bukkende, egter een stuurman mede zond om teegens deeze behandeling representatiÃ«n te doen. Dog dat van geen ander effect geweest is, dan dat zij gemelde stuurman, na hem zeer kwalijk getracteert te hebben, neevens den bootsman terug zonden, houdende de twee mattroosen, Hans Adriaanse en Lourens Hansen, schoon beyde uyt Noorweegen geboortig, bij hen aan boord, in recompens, zoo zij zeiden, omdat hij Van Ewijk weleer 5 Engelschen in zijnen bodem geborgen had. 
Dit blijkt uit het bijgesloten verslag van Jan Henrik van Ewijk met alle stukken betreffende de Engelsen. De brieven uit Ambon, noch die uit Banda melden waar deze Engelse schepen beland zijn. 
Banda Uit de brief van het bestuur op Banda van 7 mei 1765 blijkt dat daar de Standvastigheid, Zuid-Beveland, Wildrijk en Rebecca Jacoba, en de bark Draak veilig zijn aangekomen met een hoeveelheid levensmiddelen en andere benodigdheden die het lang niet heeft ontvangen. Dit zou de inwoners van deze zwaar beproefde vestiging zeker hebben opgebeurd, als zich geen nieuwe rampen hadden voorgedaan.) 
Dewijl den zoogenaamden Goenong Apij, of vuurberg, 's nagts tussen den 19 en 20 april op eene vreeselijke wijze heeft beginnen te woeden en het land met eene totale subversie te dreigen, als zijnde volgens de jongste advijsen van den 27 e augustus jongstleeden niet uit te drucken, nog te beschrijven de ijsselijkheeden, waarmede dezelve door een onophoudelijk uitbraakzel van gloeyende steenen zig aan de kant van Neijera vertoond, en waaromtrend g'observeerd was dat zelfs drie onderscheidene schoorsteenen door een enkelde opening haar van dikke zwarte dampen en vuurige materies met het uiterste geweld ontlasten, verzeld met onderaardsche dreuningen en harde slagen, eevenals van het zwaarste kanon. Al hetwelke, gevoegd bij de algemeene vreeze dat de aanstaande westelijke winden datgeene zal overbrengen, wat geduurende de goede mousson door de oostelijke winden zeewaards is gevoerd, en daardoor alles aan stof, asch, brand en gevaarlijke ziektens zal vernield worden, het gantse volk in een bittere vreeze doet zijn. 
De steeds door rampen geplaagde bevolking kwam hierdoor des te meer in een beklagenswaardige toestand. (fol. 175) De ellende op Banda-Neira en andere eilanden is nog vergroot door de gijzeling van verscheidene bewoners door de slechtgezinde Cerammers, die beweren naar Banda zelf te zullen komen, hoewel zij nog niets hebben ondernomen. Volgens de brief van 27 augustus 1765 waren er op Banda verscheidene schepen met 
levensmiddelen uit Ceram verschenen, waarvan de gezaghebbers zich oprecht en onderdanig voordeden. Uit die brief vernam men met leedwezen dat er sinds de vorige najaarsbrieven 135 dienaren waren overleden. Zoals in de generale missive van 8 mei 1765 bericht, is niet alleen de sloep Vreede op weg naar Banda verongelukt, maar volgens het bericht uit Makassar, ook de pantjalang Spiering bij het rif van Solombo. De bemanning, een passagier met vrouw en kinderen zijn gered en vervolgens samen door een inlander voor rsd 100 naar Makassar gebracht. fol. 176 Alle bovengenoemde vier schepen zijn weer teruggekomen, de Rebecca Jacoba met 393. 730 lb nootmuskaat, 800 hele en 39 halve sokkels foelie, de Standvastigheid met 186. 482 lb nootmuskaat en 614 sokkels foelie van het nagewas, en tevens de Zuid-Beveland en Wildrijk via Java's Oostkust met handelswaar daarvandaan. 
Ternate Zoals reeds bericht in de generale missive van 8 mei 1765 zijn naar Ternate de Enkhuizen met de pantjalangs Reuk en Snuffelaar gezonden. Sindsdien zijn vandaar met een inlands vaartuig de gewone en eigen brieven van 15 mei 1765 ontvangen, waarin het bestuur zich afvraagt of er met de Enkhuizen een ongeluk was gebeurd, daar er nog niets van gehoord was. fol. 177 Deze zorg is verdwenen doordat de Standvastigheid het bericht bracht dat ze het vermiste schip op weg naar Batavia in de straat van Buton had ontmoet. Dit schip moest eerst nog een lading rijst op Java's Oostkust inladen en wordt dus met de brieven uit Ternate spoedig verwacht. Echter, doordat het vertraagd was, waren de vaartuigen van het nodige, vooral ankers en zeilen, verstoken gebleven en moest de hoognodige patrouillering tegen de Buginese en Mandarese zwervers worden gestaakt. Hoewel daar twee Compagnies sloepen lagen, dreigden ze Gorontalo te overrompelen en ze verkochten bij de goudmijnen van Bwool, op Bengaaij Bengaaij, Banggai oostpunt van Midden-Celebes, of de Banggai eilanden ten zuidoosten van. en Mandano onder de prijs Compagnies sortering textiel van onbekende herkomst. Alle afbreuk aan deze zwervers bestond zo uit het te Sulabesi in brand steken van een rijk beladen en goed bewapende prauw. fol. 178 De Alfoeren uit Tobelo hielpen daarbij trouw en sloegen de gezagvoerders dood. Van de twee hierboven genoemde pantjalangs kwam de Snuffelaar via Rembang in slechte staat te Batavia terug. De gezagvoerder en het meeste volk was overleden. De zes overgebleven matrozen rapporteerden dat ze met de Enkhuizen en de twee pantjalangs Menado tot op 20 mijl waren genaderd, maar door de sterke stroom weer naar de bocht van Dondo waren gedreven en op 8 mei 1765 dit schip uit het zicht hadden verloren. Het bestuur te Ambon berichtte in zijn brief van 16 augustus dat het op verzoek van het bestuur van Ternate van 20 augustus metarak, spek en vlees, alsmede twee ankers zou leveren. Hoewel overbodig, is het goedgekeurd. Het is onaangenaam dat uit de aparte bief van gouverneur Jacob van Schoonderwoerd, volgens een bijgevoegde verklaring van een uit Tidore gevluchte bloedverwant van de koning gevoegd in het binnengekomen geheime briefboek, fol. 179 blijkt dat dit hof kwade plannen koestert. Het bestuur acht de koning van Tidore daar zeker toe in staat, hoewel hij zich als onwetend voordoet. Hij zond het bestuur zelfs een brief van naar Salawati gevluchte Cerammers, waarin deze klaagden dat ze door dienaren van de Compagnie uit hun dorpen waren verdreven en de koning om hulp vroegen. Het is echter zeker dat hij het met dit weerspannige volk geheel eens is. Bovendien wordt de vrees van het bestuur gerechtvaardigd door de omstandigheid dat de patrouillerende schepen ontdekten dat de bevolking van Maba en Pattani klaar stond om in opstand te komen. Wegens de zwakte van het garnizoen moesten daarom de vernietigers van de specerijstruiken uit de bossen worden teruggeroepen. fol. 180 Dat deed er minder toe, omdat het noorden van Halmaheira en de Obi eilanden reeds een beurt hadden gehad. Hoewel daarhet lijkt dat men te angstig is geweest, is het een goede zaak dat Van Schoonderwoerd niet aan de trouw van de Ternataanse regenten heeft getwijfeld. Ze beloofden zelfs om in noodgeval 1000 Alfoeren te leveren om het kasteel en het dorp te beschermen. De koning van Batjan daarentegen onderhield geheime contacten met de Papua's en had hen al tweemaal naar Batjan uitgenodigd. Uit de resoluties van 18 december 1764, 24 april en 4 mei 1765 blijkt dat het bestuur meent in een zeer ongunstige situatie te zijn. De Hoge Regering hoopt dat de militairen en benodigdheden die met de Enkhuizen zijn gezonden, de grote nood zullen lenigen en de plannen van kwaadwilligen kunnen verijdelen. fol. 181 Van Schoonderwoerd vroeg in de gewone brief van 15 mei 1765 ontslag, wat hem, daar hij zijn termijn al voor de helft heeft overschreden, bij besluit van 30 juli 1765 met behoud van rang eervol is verleend, maar volgens regel met afgeschreven gage. In de kritieke omstandigheid waarin Ternate zich bevindt moet er een ijverige en bekwame opvolger komen. Behoudens goedkeuring door Heren XVII is daarom tegelijk de opperkoopman en opperhoofd te Surabaja Henrik Breton tot gouverneur en directeur te Ternate aangesteld. Makassar fol. 182 Met de Oranjeboom, die komende van Bandjarmasin wegens de sterke westenwind van 1 december 1764 tot begin mei 1765 te Makassar moest blijven, zijn de gewone en aparte brieven van 1 mei ontvangen. Met geleidebriefjes van 15 mei en 15 april kwam via Pekalongan, vanwaar ze een lading suiker en duigen voor leggers voor Batavia meebracht, de bark Mossel uit Makassar terug. De Huis te Manpad keerde via Bima terug met, naast enige afgekeurde goederen uit Makassar, 3840 pikol sapanhout t. w. v. Æ’ 9600,-. Uit de gewone brief van 1 mei 1765 meldt men slechts dat eind januari een onbekend tweemast scheepje de Boegerones was gepasseerd en op 6 februari een groot schip en een tweemast bark, beide onder Engelse vlag, die enige kanonschoten afvuurden. fol. 183 De eigen brief van de gouverneur van 1 mei meldde dat het in Boni rustig was en dat dat wel zou voortduren, als de koning, die altijd iets schijnt te moeten doen, geen aanleiding tot twisten geeft. Hij had al eerder ruzie met SopÃ¨ng gemaakt, maar Cornelis Sinkelaar had die door tijdige tussenkomst uit de weg geruimd.) 
Inmiddels is 's konings geliefste vrouw overleden en het bleek klaar dat het hem aan het geheugen begoste te manqueeren. Om welke redenen den gouverneur hem eindelijk overgehaald heeft Aroe Mampoe uit de binnenlanden te laaten opkomen, ten einde dien prins bij der hand en gelegentheid te hebben hem zijne verpligting aan de Comp. e voor de bezorgde successie van Bonijs kroon voor oogen te houden en ten duurste aan te reekenen. 
Ondertusschen waren de in anno passato bereets benoemde Boutonse gezanten nog niet aangekomen, dog het was egter apparent dat zij haast zouden verschijnen en de Comp. e in haare belangen soeken te wikkelen. In welk geval zij beleefdelijk zouden afgewezen werden, wijl volgens de berigten den nieuwen koning zo wel in den zeetel des rijks zat, dat hij van den oudsten niets meer te vreezen had. Alwaaromme bij arrivÃ© van des laastgemelde gezanten hij in zijne waardigheyd erkend en het contract vernieuwd zouden worden, zoals met Bima's Konings (omdat in de successive gemaakte contracten tusschen de gebreckige Maleidsche vertalingen en de origineele Nederduitsche veele verschillen ontdekt waren) geschied was. 
De eigen brief van 1 mei 1765 berichtte tevens dat alle bondgenoten van de overwal, behalve de nieuwe koning van Sumbawa, op Celebes waren aangekomen. Deze koning vreesde een inval van BaliÃ«rs en had daarom drie gezanten met een brief gezonden. Doch die knapen waren niet de juiste. De juiste afgezanten durfden niet te komen, omdat ze, als de 
voornaamste bewerkers van de arrestatie van Datu Jerewe Datu Jerewe, waarschijnlijk Aqa ad-Din Datu Djarewa in 1765 vorst van Bima (Truhart II, p. 1710). en de verkiezing van Taliwang Taliwang, waarschijnlijk Muhammad Galal ad-Din Datu Taliwang II, vorst van Bima 1763-65 (Truhart II, p. 1710). tot koning, bang waren. Het was inmiddels gebleken dat de afzetting van Datu Jerewe ten gunste van prins Taliwang onredelijk was en dat de bondgenoten eensgezind van mening waren, dat in dit rijk slechts door zijn terugkomst de rust zou weerkeren. fol. 185 Daarom besloot het bestuur om Datu Jerewe weer als koning van Sumbawa tot de vergadering toe te laten en nam het op 4 maart 1765 bij geheim besluit daartoe maatregelen. Cornelis Sinkelaar was van oordeel dat een expeditie de enige mogelijkheid was om Datu Jerewe met alle mogelijke hulp in zijn rijk te doen terugkeren en dat Sumbawa voor de Compagnie van te groot belang was om aan een ander over te laten. Als de BaliÃ«rs het zouden veroveren dan zouden de Engelsen, die daar voortdurend rondzwierven en goed bekend waren, zich daar zeker nestelen. Bovendien beloofde Datu Jerewe de kosten van deze en de vorige expeditie binnen twee jaar in sapanhout en slaven te vergoeden. fol. 186 De gezonden gezanten weigerden zich te onderwerpen en met hun weer in zijn macht herstelde koning terug te keren, en daarom heeft Sinkelaar, uit vrees dat zij zich onder de Makassaren zouden verbergen, hen door de koning van Bima laten oppakken. Maar zijn te vroege optreden gaf de voornaamste van de drie afgezanten, Datu Boesing, gelegenheid om zich met 70 man in zijn huis terug te trekken, waar hij zich door niemand wilde laten overreden. De bondgenoten omsingelden het en hebben hem met 14 man gedood. De mening van Sinkelaar dat, hoewel die toch zo nodig is, de bestraffing van de Mandarezen tot na de dood van de huidige vorst van Boni moet worden uitgesteld, zal in de komende vergadering besproken worden. De uitslag volgt in de volgende generale missive van eind december. 
Bandjarmasin fol. 187 Het scheepje Oranjeboom, dat als hierboven gezegd wegens de westmoesson vijf maanden te Makassar had moeten wachten, verscheen in Mei 1765 te Batavia met een brief van de huidige residenten Willem Adriaan Palm en David RhudÃ©, de opgeroepen residenten Lodewijk Wilkens de Lile en Beck en als lading 91. 975 lb zwarte peper en enige onbruikbare goederen. Het is kort daarop weer teruggestuurd met rsd 6000 aan payement en enige benodigdheden samen t. w. v. Æ’ 18. 812. In een brief van 11 juni 1765 is in antwoord op de brief van 10 november 1764 toegestaan om alle peper met de zelfde goede kwaliteit van de laatst gestuurde aan te nemen en naar Batavia te zenden. Bij het schrijven van deze brief is de Oranjeboom weer teruggekomen met de brief van de residenten van 14 september 1765 en beladen met 356. 823 lb zwarte, 661 lb witte peper, 1000 karaat ruwe diamanten, 436 35/48 reaal stofgoud, alsmede 10. 000 Spaanse realen. fol. 188 Conform het bevel geen overbodige contanten voor een jaar aan te houden, zijn deze teruggestuurd. De diamanten geeft men op de bestelling van het vorige jaar nog met de zeilklare retourschepen mee. Uit de brief van 14 september blijkt dat in 1764/65 de totale verwerving van peper met de bovengenoemde witte peper bestaan heeft uit 714. 306 lb, ofwel 5714 pikol en 56 lb, waarvan op dringend verzoek van de sultan 2000 pikol aan de jonken zijn afgestaan. Dit is weliswaar ruim 95 pikol meer dan eenderde van de totale oogst, wat volgens de brief naar Bandjarmasin maar aan de vorst moet worden afgestaan, ondanks dat het meer is dan in het afgelopen jaar voor de Chinese jonken aan de vorst werd gegeven. De ernstige brief heeft de vorst duidelijk bevreesd gemaakt dat de dreigementen, die zeker worden uitgevoerd als hij geen gehoor aan de redelijke wensen zou geven, in daden worden omgezet. In de vergadering van 17 juni 1765 fol. 189 is een besluit genomen over de verantwoording van ruim 1426 pikol peper die zonder goedkeuring aan de sultan van Bandjarmasin was afgestaan. Op 31 juli 1764 was deze van De Lile en Beck geÃ«ist. In de genoemde vergadering is besloten hun de mindere opbrengst vergeleken met rsd 17 1/2 het pikol op te leggen. Daarvoor was het afgelopen jaar aangevreten peper te Batavia aan de nachodas van de Chinese jonken verkocht. De Lile en Beck hadden geen 622 42/100 pikol peper aan de koning hoeven af of terug te geven voor Spaanse realen 8, of rsd 10, 32 het pikol, wat vergeleken met rsd 17 1/2 per pikol een verschil van rsd 6, 40 is en op de hele partij rsd 4253. Er is tevens besloten om, na inhouding van die som en van wat ze verder aan de Compagnie schuldig waren, de van hen te Bandjarmasin in beslag genomen contanten in de vorm van ruwe diamanten terug te geven. Volgens het besluit van 4 juni 1765 was dat reeds met de van hen in beslag genomen goederen geschied. fol. 190 Tevens worden de ruwe diamanten die te Batavia in de afgelopen jaren van De Lile waren afgenomen, teruggegeven. De Lile en Beck kunnen weer in dienst treden, maar hun gage begint pas als ze weer een functie hebben. Op 21 juni 1765 voerden ze evenwel in een rekest aan dat, als zij die peper naar Batavia hadden durven zenden, zij dan ten hoogste 378 58/100 pikol voor de Compagnie hadden kunnen aanhouden. Ze verzochten te mogen volstaan met de vergoeding van een minder rendement van rsd 2586. Daar de argumenten aannemelijk waren, is dit toegestaan en de betaling is geschied. Conform het besluit van 19 februari 1765 hebben De Lile en Beck zich naar genoegen verantwoord op de klachten van de gewezen gezagvoerder van de sloep Haak, Wilhelmus Jacobus van Steenwijk. fol. 191 Ze toonden aan dat hem bij terugkomst te Bandjarmasin van een mislukte reis terecht vergoeding van 10 pikol peper was opgelegd, daar die door zijn nalatigheid was bedorven. In 1763/64 bedroegen de uitgaven te Bandjarmasin Æ’ 38. 750 en de inkomsten Æ’ 16. 410. De uitgaven overschrijden het bedrag genoemd in de memorie van bezuiniging met de aanzienlijke som van Æ’ 22. 750, hoofdzakelijk wegens de kosten van de nieuwe pakhuizen. Timor In februari 1765 vertrokken de barken Lieftallige en Leervis naar Timor. De eerste is via Java's Oostkust, waar ze producten had geladen, teruggekeerd met een begeleidend briefje van eind mei van het nieuwe opperhoofd Bartholomeus van Voorst en de overige dienaren. De Leervis zal met het opgeroepen opperhoofd Johan Willem DaniÃ«l Erhard ter Herbruggen en de secunde Hendrik de Lange te Batavia terugkomen. fol. 192 Ze wordt spoedig met de gewone jaarlijkse brieven verwacht. Palembang Na de generale missive van 5 mei 1765 verschenen de gezanten van de koning van Palembang, die eind juni weer zijn vertrokken. Bij die gelegenheid is de residenten in een briefje van 29 juni opgedragen de Langewijk, die op de terugreis van Malakka in september of oktober Palembang moet aandoen, snel met peper en tin vol te laden, waarbij het tin in mindering van de vastgestelde 16. 000 pikol voor het aanstaande jaar gebracht moet worden. Dit moet aan de koning bericht worden. De pantjalang Verplichting is met acht militairen naar Palembang vertrokken om daar in gebruik te blijven. Vandaar zijn geen brieven ontvangen. Djambi fol. 193 Uit Djambi zijn het hele jaar geen brieven ontvangen. De in november 1764 daarheen gezonden sloepen Leguaan en Vredebest zijn nog niet teruggekeerd. Daarover is bij gelegenheid van het vertrek van de gezanten in een briefje van 27 juni 1765 verwondering geuit. Siam Over Siam is in het beantwoordings deel van deze brief het nodige gezegd. De Deunisveld is daarheen met een brief van 5 juli 1765 aan resident Anthonij Abraham Werndley, enige benodigdheden, levensmiddelen en geschenken, samen t. w. v. Æ’ 1541, vertrokken. Japan Over Japan is reeds gesproken. De Burch is daarheen met een brief van 19 juni 1765 en lading t. w. v. Æ’ 201. 635 vertrokken. Malakka fol. 194 De Langewijk is via Java's Oostkust om 100 last rijst en wat houtwerk af te halen naar Malakka vertrokken. De Osdorp vaart daar direct heen. De lading van beide schepen heeft een waarde van Æ’ 264. 605, waaronder 60. 000 Spaanse realen. Met de Osdorp gingen, ter versterking van het garnizoen en aflossing van wie hun tijd hebben uitgediend, 2 sergeants, 2 korporaals en 46 gewone militairen. Met die schepen is in een brief van 13 juni 1765 het bestuur bevolen om, als het goud voor niet minder dan Æ’ 437, 13,- het mark fijn te krijgen is, van de inkoop geheel af te zien. Op 13 mei 1765 is besloten om te Malakka, of in de straat van Malakka, geen Chinese jonken toe te laten en aan deze of andere vaartuigen geen vaart naar China toe te staan op straffe van inbeslagneming van vaartuig en lading. fol. 195 De vaart daarheen is niet minder schadelijk voor Batavia dan voor Makassar, waar ze reeds op 7 augustus 1764 werd verboden. Sumatra's Westkust De Jonge Petrus Albertus en de Jonge Samuel zijn met een brief van 12 juni en een begeleidend briefje van 27 augustus 1765 naar Sumatra's Westkust vertrokken met een lading huishoudelijke benodigdheden en goederen t. w. v. Æ’ 231. 167. De Jonge Samuel vervoerde 107 last zout en in beide schepen samen waren 269 pakken diverse textiel die op de vorige bestelling waren geleverd en 412 pakken op de laatste bestelling. Het bestuur is aangespoord ze zo voordelig mogelijk af te zetten. Met de Jonge Petrus Albertus is naar Padang 83 last rijst gezonden. fol. 196 Men vreesde dat het voedsel daar zeer duur zou zijn, want gezaghebber Hendrik van Staveren schreef aan de Gouverneur-Generaal dat er door grote sterfte onder de inlanders vele velden geheel onbebouwd waren gebleven. Ter versterking van het garnizoen en om wie hun termijn hadden uitgediend af te lossen zijn er 3 sergeants, 2 korporaals en 45 gewone Europese militairen naar Sumatra's Westkust gezonden en bovendien een inlandse sergeant, 2 korporaals en 25 gewone inlandse militairen. Bengalen Uit Bengalen kwamen de 's-Gravenzande, Schoonzicht en Hoop te Batavia aan. Het eerste schip direct, de twee overige via Ceylon, waar ze met enige andere goederen 1. 642. 500 lb rijst en 99. 000 lb katjang aanvoerden. De 's-Gravenzande had een lading t. w. v. Æ’ 661. 715, waaronder 459 hele en 100 halve kisten opium. Op 28 mei 1765 is besloten fol. 197 om die, op Ã©Ã©n kist na voor de medicinale winkel, aan de Opium SociÃ«teit af te staan voor niet minder dan de prijs van de laatste jaren van rsd 550 de kist, of rsd 100 meer dan in het octrooi bepaald. De inkoopsprijs was namelijk Æ’ 475, 5, 7 de 100 pond, of 11 1/4 meer dan in het voorafgaande jaar. Die prijs is onaanvaardbaar, wegens de hoge bijkomende kosten van wel 1/3 van de inkoopsprijs. Hoewel de dienaren te Patna dit aan de concurrentie met de particuliere Engelse handelaren toeschrijven, is het bestuur in een speciale brief van 19 augustus 1765 bevolen om die hoge prijs door die dienaren te laten verantwoorden. De voornaamste reden is dat sommige kisten van slechte kwaliteit waren en andere een ondergewicht vertoonden. fol. 198 Tevens is bevolen op de facturen van de opium precies aan te geven welke onkosten er voor de verwerving gemaakt moesten worden, zodat de prijs te bepalen is. In die speciale brief van 19 augustus 1765 is de nieuwe bestelling en de prijs vermeld.) 
Met opzigt tot het door de ministers bij hunne directe aparte letteren van den 10 januari jongstleeden U Wel Edele Hoog Achtb. bedeelde, wegens de door den nabab Mier Mahometh Jafferchan geformeerde buytensporigen eisch van vijf lacq ropijen tot boete voor dat hem in anno 1763, als nawab hersteld zijnde, bij het passeeren te water van Houglij, Kassembazaar en Pattena de gewoone eerbewijzing niet waren aangedaan, melden ons deselve bij secreete missive van den 9 e maart dat, al eer zij met hem hadden kunnen overeenkomen, gemelde nawab was komen te overlijden en dat zij zig toen gevleid hadden dien aangaande van alle verdere aanspraak bevreyd te zullen blijven. Dog dat hunne hoop spoedig weer verdweenen was, alzo na eenige dagen tusschenpoozing voormelde nawabs zoon Meir Florie tot nawab van Bengale was aangesteld, zodat zij dagelijks zo met de oude pretensie tenminsten de vordering eener nesserane verwagten. 
Waarschijnlijk Mir Phulwari Nagm ad-Daula, nawab van Bengalen 1765-66 (Truhart II, p. 1367). 
In een geheime brief van 19 augustus 1765 is het bestuur bevolen zich aan de instructie in de brief van 16 juli 1763 te houden. Daarnaar wordt verwezen. De Engelsen onder majoor Hector Munro behaalden bij Buxar een grote overwinning op de moslims en maakten 105 kanonnen buit. Nadat ze Buxar, het fort Rotaarger Rotaarger, waarschijnlijk Ramgarh tegenover Benares. Benares en de vesting Iraandaarger veroverd hadden, hebben ze hun zegepraal voortgezet met het innemen van Allahabad, de residentie van Shuja-ud-Daula. Daarna staakten ze hun acties. fol. 200 In Allahabad en te Iraandaarger lieten zij troepen achter en trokken naar Benares om daar Robert Clive, die daar dagelijks werd verwacht, op te wachten. Ze achtten deze tot wonderen in staat en gunden hem de eer om de Mogol, die in het leger was, in plaats van zijn negenjarige zoon, die in Delhi de troon had beklommen, weer op de troon te zetten. Dit vonden ze slechts Ã©Ã©n van de geringste daden van Clive. Het bestuur geeft in de brief van 9 maart 1765 zijn mening over de komst van Clive. Het kreeg de opdracht om, met handhaving van recht en gepaste vrijheid, zo mogelijk iedere verwijdering met de Engelsen te voorkomen. In de brief van 9 maart 1765 verontschuldigt het bestuur zich dat de negotieboeken over 1763/64, die toen nog niet klaar waren, nog ontbreken. Ze beloofden deze spoedig met de sloep Kroonprins te zullen zenden. fol. 201 Dan wordt ook de nieuwe aanbesteding van textiel gerapporteerd, waarvoor de contracten zo goed als gesloten zijn. De Kroonprins is evenwel nog niet aangekomen. Naast de in de vorige brief reeds genoemde Kattendijke en Scholtenburg zijn als retourschepen die via Bengalen zullen terugkeren, de Bleiswijk voor de kamer Rotterdam en de Schagen voor de kamers van Hoorn en Enkhuizen bestemd. Mocht er niet genoeg lading zijn dan moet de Bleiswijk niet beladen worden. Deze schepen zijn inmiddels vertrokken met een lading t. w. v. Æ’ 1. 854. 514, waaronder aan gemunte en ongemunte specie voor Æ’ 1. 672. 814. Maar de IJsselmonde, die via Malakka zal terugkeren, is bij gebrek aan zilver tot 25 oktober 1765 aangehouden. fol. 202 In de brief van 25 oktober 1764 gaven Heren XVII George Lodewijk Vernet de gage en emolumenten van gezaghebber en directeur van Bengalen. Op 15 augustus 1765 is besloten de bijhorende gage van Æ’ 180,- vanaf de ontvangst van die brief op 26 mei 1765 te laten ingaan. 
Coromandel Via Ceylon werden uit Coromandel een brief van het bestuur en een aparte van de gouverneur ontvangen, beide van 13 maart 1765. In de eerste vraagt men ontheffing van een vergoeding van Æ’ 41. 683 die in de brief van 24 september 1764 was opgelegd. Deze betrof verlies bij verkoop en winstderving op 166 pakken textiel. De speciale brief van de gouverneur behandelde dat wat er bij de komst van de Fransen onder commissaris Jean Law met drie schepen te Karikal is gebeurd. fol. 203 Deze ontmoette daar Hugel, die met gehuurde troepen op weg was naar Ceylon. Hij verbrak zijn gegeven woord en bood daarna weer aan om met drie compagnieÃ«n van ieder 150 man naar Ceylon te vertrekken. Het bestuur ging daarop in, hoewel er maar 198 man verschenen, die op 4 maart 1765 naar Colombo zijn gestuurd. Dit alles en de voorwaarden van de overeenkomst met Hugel zijn in de speciale brief van de gouverneur van 13 maart 1765 te vinden. Uit de geheime brief van 31 maart 1765 uit Colombo bleek dat deze troepen veilig waren aangekomen. Hoewel de veldtocht toen reeds was afgelopen, kwamen ze toch goed van pas. Het schip Rotterdam kwam bij het schrijven van deze huidige brief aan met briefjes van het bestuur te Jagannathpur en Bimlipatam van 18 juli en 8 augustus 1765 bij 497 pakken diverse textiel. Tot grote ergernis bracht dit schip ook het bericht fol. 204 van de schandelijke desertie van de gewezen gouverneur Christiaan van Teylingen met de schipper Pieter Matthijs Joele en boekhouder Philippus Hasz. Dit bleek uit de papieren die de provisionele gezagvoerder van de Rotterdam Pieter Labaan aan de Gouverneur-Generaal heeft overhandigd, waaronder twee brieven door het bestuur te Madras aan de gezaghebbende officier op de Rotterdam en twee verklaringen ten overstaan van de beÃ«digde scriba te Pulicat, de ene door opperstuurman Labaan en de andere door de onderstuurman en de twee derdewaaks. Ze zijn in authentieke kopie met een op bevel van de Gouverneur-Generaal opgesteld verslag bijgevoegd. Dit vermeldt dat de Rotterdam op 28 mei 1765 van de rede van Nagapattinam is vertrokken, nadat eerst de loods Michiel Kindt en 's nachts om elf uur schipper Joele met verscheidene moslims en Malabaren aan boord waren gekomen. Toen in de nacht de boot behorende bij het schip met matroos Josua van Remmestre werd vermist, besloot men om 's morgens Sadras aan te doen. fol. 205 Maar die boot is niet meer gevonden, daar het schip door de stroom voorbij Sadras is gedreven, waarop is besloten naar Madras door te zeilen, met de bedoeling, naar de getuigen meenden, om de boot toch nog op te sporen. Schipper Joele verzekerde de loods Kindt dat hij alle verantwoording voor het zeilen naar Madras zou dragen. Men was daar net aangekomen of Christiaan van Teylingen verscheen en ging met Joele en boekhouder Hasz met een van de kust gekomen vaartuig naar de wal. Volgens de getuigen moet Van Teylingen, verkleed als moslim, te Nagapattinam aan boord zijn gegaan. Spoedig kwam de sloep Adriana Dorothea met twee gecommitteerde raadsleden en 53 militairen onder het bevel van twee luitenants uit Nagapattinam bij de Rotterdam aan. Ze werden aan boord gebracht. De twee raadsleden gingen aan land met het bevel niet te vertrekken. fol. 206 De Rotterdam vertrok die dag niet, noch de volgende dag 31 mei 1765, hoewel Joele verklaarde dat hij wel wilde vertrekken.) 
Intusschen hadden de Engelschen hunne scheepen met militie bemand en een derzelve de Middelsex ging regt agter het schip Rotterdam leggen, houdende den onderstuurman naar de wal willende gaan om ordre van de gecommitteerdens te halen, wijl 'er op een door Joele hen toegezondene briefje geen andwoord scheen terug te komen, aan, waarop gemelde schipper naar dat schip ging (volgens zeggen) om reeden van zulk een gedoente te vragen. Zijnde hij bij den Engelschman niet aan boord, of gemelde stuurman wierd onder convooy van een officier teruggezonden, krijgende de twee op 't schip zijnde lieutenants militair onderwijlen ook een ordonnantie van meergemelde gecommitteerdens om met de soldaten weder in hun sloep over te gaan. Dat ook zoodra niet geschied was, of Joele kwam met den Engelschen capitain en nog twee officieren van dien kiel terug, zeggende dat hun schip door den Gouverneur en de Raad te Madras g'arresteerd was voor de daarin zijnde goederen van Van Teijlingen en dat dezelve goedschiks moesten gelost worden, zo men daartoe niet met geweld wilde genootsaakt worden. En wijl de relatanten naar die dreigementen niet wilden luysteren, gingen die officieren uitterlijk zeer verstoord met hunnen schipper weder weg met bevel om tot 's anderen daags te blijven leggen. Maar deze waren maar even van boord toen 'er verscheyde vaartuygen met gewapende Engelsche militie en zeevarende op zij kwaamen, welke 't schip eer 'er in voorzien konde worden enterden en zig met geflankte bajonetten op het halver dek posteerden, wordende zij stuurlieden (die inmiddels gehoord hadden dat de gecommitteerdens ook aangehouden wierden), vervolgens nog al bij hun weigering persisteerende van die goederen buyten ordre van meergemelde gecommitteerdens niet te zullen lossen, nevens den doctor en krankbezoeker naar 't Engels schip voormeld in arrest overgebragt. Dog den eersten maar tot den volgenden morgen van den 1 e junij, wanneer hij vroeg weder naar zijn bodem terug gebragt wierd, waar hij Joele vond, die van hem de reden wilde weeten waarom de meergemelde goederen niet had willen ontscheepen. En vermits hij daarop niet anders dan een weigerend andwoord gaf, had gemelde schipper de sleutels uit 's opperstuurmans hut laten halen en zelfs de luiken ge-opend. Maar geen van ons volk de handen aan het werk willende slaan, wierden de deksofficieren almede in arrest gezonden en daarop de goederen van Van Teijlingen door vreemd volk gelost, waarmede dezelve tot den 3 e junij bezig waren, jagende eenige van de onze die beneeden gezonden wierden om een oog op s Compagnies goederen te houden, met slagen weder naar boven. 
Hoewel hun voorgehouden werd dat ze daarmee de Nederlandse vlag onteerden, misdroegen de Engelsen op de Rotterdam zich vreselijk. Twee Compagnies matrozen deserteerden en schipper Joele ging met toestemming van een Engelse officier aan wal met zijn zilveren voorwerpen, nadat hij de sleutels van zijn andere kisten aan die Engelsman had gegeven. Hij zei die avond niet meer terug te zullen komen. Onderwijl vertrok de sloep Adriana Dorothea weer uit Madras zonder dat de gecommitteerde raadsleden aan de getuigen enige instructie gaven en zonder te zeggen waar de geloste goederen van Christiaan van Teylingen waren. Direct daarop gingen alle Engelsen, de militairen zowel als de zeevarenden, van boord en werden de gearresteerden inclusief de loods vrijgelaten met toestemming te mogen vertrekken. De onderstuurman ging aan wal om de schipper, die ziek zou zijn, te rapporteren dat de Rotterdam was vrijgegeven. fol. 209 Hij kon deze echter nergens vinden. De bovengenoemde kapitein van de The Earl of Middlesex kwam aan boord met de scheepspapieren die Van Teylingen had meegenomen, in een gesloten couvert en het bevel van Gouverneur en Raad te Madras aan de officieren schriftelijk te verklaren dat bij het lossen van Van Teylingens goederen Compagnies zaken niet beschadigd waren. Na zo nauwkeurig mogelijke inspectie is daaraan voldaan om verdere bedreiging door de Engelsen en desertie onder de bemanning te voorkomen. Dezelfde dag nog, 3 juni 1765, vertrok men en kwam men de volgende ochtend op een seinschot afstand op de rede van Pulicat voor anker, waar enige achtergebleven goederen van Van Teylingen en Joele in de daar reeds aangekomen Adriana Dorothea zijn overgeladen. Daar er geen zeilinstructie was, fol. 210 voer de Rotterdam met een pas door naar Jagannathpur, waar het opperhoofd Frederik Jan Lovenaar een scheepsinstructie, die Van Teylingen uit Madras had gezonden, had ontvangen. Dit is wat nu van deze onsmakelijke affaire bekend is en dat hopelijk door berichten met de uit Nagapattinam verwachte Vrouwe Petronella Maria en de bark de Vrijheid nog kan worden aangevuld. De Hoge Regering is van oordeel dat uit deze zaak blijkt dat de zogenaamde Engelse vrienden de Compagnie slechts nadeel en schade willen berokkenen. Immers, het is in strijd met alle recht en billijkheid dat zij bescherming verlenen fol. 211 aan een gewezen dienaar van de Compagnie, een ingezetene van Nederland, en dat ze, naar wordt aangenomen op het protest van genoemde raadsleden, weigeren deze uit te leveren en zijn goederen feitelijk met geweld uit een schip, dat voer onder de vlag van een vrije mogendheid, halen zonder dat ze daarvoor enige opdracht hadden. Op 8 oktober 1765 is besloten alle papieren van deze affaire aan de advocaat-fiscaal ter nader onderzoek te overhandigen. 
Ceylon fol. 212 De Keukenhof, die uit Malabar via Galle in Straat Sunda was aangekomen, bracht het onaangename bericht van het overlijden aan een kwijnende ziekte van de raad extraordinaris en gouverneur van Ceylon Lubber Jan baron van Eck op 1 april 1765 te Colombo. Dit werd bevestigd in een briefje uit Galle van 16 april, dat ook met de Keukenhof meekwam. Om spoedig in deze vacature te voorzien is op 6 juni, en zeer uitgebreid op 24 juni vergaderd over de kritieke situatie, waarin dit gouvernement zich bevindt. Daar er op dit eiland iemand nodig is die de zaken daar kent en ijver combineert met inzicht en beleid, fol. 213 is de eerste secretaris van de Hoge Regering mr. Iman Willem Falck tot gouverneur benoemd. Buiten de leden van de Hoge Regering heeft hij de meeste verdiensten en kent hij alle omstandigheden van de onlusten op Ceylon. Men heeft het volste vertrouwen in hem en draagt hem voor ter bevestiging met de gage en rang van gouverneur. Verdere instructies zijn te vinden in de resoluties van 6 en 24 juni 1765. fol. 214 Deze komen onder Batavia aan de orde. Op 6 juni was besloten om Falck op 20 juni met de Bleiswijk, die naar Bengalen zou gaan, te laten vertrekken, maar er moest nog over binnengekomen berichten vergaderd worden, zodat Falck op 27 juni wegvoer samen met het Ceylonse retourschip Leimuiden. Deze liep evenwel op 29 juni vast op het Brouwerszand in Straat Sunda, werd daar spoedig door toegezonden hulp vanaf gehaald en keerde volgens opdracht terug naar Batavia. Na lossing van de lading onderzochten zeevaart- en scheepsbouwkundigen dit schip ten overstaan van schout-bij-nacht Nicolaas Houtingh en rapporteerden zij dat het de reis naar Nederland veilig kon maken. fol. 215 Op een bericht van zeevaartkundigen en Houtingh, die de journalen ten overstaan van de advocaat-fiscaal onderzocht hadden, zijn de gezagvoerders op de Leimuiden van iedere schuld vrijgesproken, daar het vastlopen buiten hun schuld gebeurde. Verwezen wordt naar de besluiten van 2, 5 en 30 juli, en 2 augustus 1765. Intussen had de Barbara Theodora de lading van de Leimuiden overgenomen en vertrok daarmee. Het laatste schip vertrok kort daar op naar Ceylon met nieuwe lading. Voor berichten over de veldtocht op Ceylon, over de vruchteloze missie van de onderkoopman Willem van de Mast Limbergen, over de maatregelen bij het overlijden van Van Eck, over Madurai, fol. 216 over de voortgang van de welbekende concurrenten om van de regent van het Maruase rijk Tommotaran Pulle toestemming te verkrijgen voor de doorvaart voor twee sloepen en een inlandse bark door de Engte van Pamban naar Tuticorin, hun expansie daar, de tegenmaatregelen en het vervolg, over de noodzaak het komende jaar de Ceylonse en overwalse parelbanken te bevissen, over het oppakken en naar Ramnad brengen van een prins en pretendent voor de troon van Kandy en over andere belangrijke zaken wordt wegens de geheimhouding en omvang verwezen naar de geheime brieven van het geheime comitÃ© en de Politieke Raad van 31 maart, 13 april, 17 mei en 6 juli 1765. Deze zullen direct naar Nederland zijn gestuurd. fol. 217 Voor de geheime besluiten daarop en de bevelen, en de middelen om Ceylon op eervolle wijze weer tot rust te brengen, wordt verwezen naar de geheime besluiten van 14, 24 en 25 juni, 1 en 6 augustus 1765, alsmede naar de geheime en speciale brieven naar Ceylon van 21 en 25 juni, en 7 augustus 1765, die in kopie meegezonden worden. Men hoopt dat de genomen maatregelen resultaat hebben en de zware last van de uitgaven terugbrengt. In 1763/64 bedroegen deze de enorme som van Æ’ 2. 992. 525, wat Æ’ 343. 893,- meer is dan in het voorafgaande jaar. De inkomsten bedroegen maar Æ’ 747. 410,-. Ceylon is, naar uiterste vermogen en voor zover de karige voorraad van enige artikelen toestond, van de bestelde benodigdheden voorzien. fol. 218 Met de retourschepen Barbara Theodora, Damzicht, Bosschenhove en Leimuiden, en met de Bleiswijk op weg naar Bengalen is, behalve diverse goederen, 1000 last rijst verzonden, waarop met de voor Ceylon bestemde schepen Torenvliet en Oudkarspel nog 60 last zal volgen. Op de bestelling van 16 ton, is van de schrale voorraad Æ’ 556. 214 aan contanten verscheept. Dit was het meest mogelijke. Met 200. 000 ropia's met de Barbara Theodora en Velzen uit Surat, 150. 000 ropia's met de Keukenhof uit Malabar en 75. 000 ropia's die in september of oktober 1765 nog daarvandaan worden gestuurd, 47. 734 ropia's aan wissels door het bestuur op Ceylon op het Malabarse bestuur getrokken, Æ’ 14. 400,- gestort op een wissel door een zekere heer Read en Æ’ 500. 000,- aan goud dat Heren XVII beloofden naar Ceylon te zullen zenden, komt dit samen op Æ’ 1. 779. 715. Dit heeft het bestuur ontvangen, fol. 219 of zal het nog krijgen. Dit zal niet voldoende zijn voor de uitgaven en voor de textielhandel op de kust van Madurai, die denkelijk wel zal slagen. Aan de bestelling van 16 ton zal namelijk nog 3 ton ontbreken, daar de verwachte 5 ton uit Nederland daaronder niet zijn berekend. Om geen gebrek aan geld te hebben zijn het bestuur op Ceylon, Coromandel en Malabar in de vergadering van 24 juni 1765 gemachtigd om zoveel geld op assignatie naar Nederland te accepteren, als Ceylon nodig heeft. Het bestuur in de laatste twee kantoren moet dit in geen verliesgevende specie naar Ceylon zenden. Men verwacht dat door een ruime en vlijtig voortgezette verwerving van kaneel, waarmee in mei 1765 was begonnen, en met volgens de brief van 8 juli een voorraad te Galle fol. 220 uit verleden jaar van 547 balen, de vier genoemde retourschepen gevuld kunnen worden. Bovendien meent het bestuur dat de bestelling van textiel, hoewel die uit Nederland de helft groter is dan het voorafgaande jaar, uitgevoerd kan worden, waarmee vier schepen zijn vol te laden. Sinds de generale missive van mei 1765 kwamen de Liefde, Damzicht, Schagen, Oudkarspel en Torenvliet, de Schoonzicht en de Hoop uit Bengalen, de Velsen uit Surat en de Keukenhof uit Malabar alle via Ceylon te Batavia aan. De brief van de dienaren te Tuticorin van 19 juni 1765 meldt dat nawab Mahomet Dilly Chan Madurai nog regeert, maar dat de Engelsen de sleutels van Dilly en Palayankottai bezitten en daar het meest te zeggen hebben. Na het einde van de oorlog [fol. ongepagineerd] tegen Camsaayba ging hij naar Madras en werd daar vastgehouden uitsluitend, naar men zei, om niet voor zijn meester de nawab van Delhi te hoeven verschijnen, die hem voor betaling van tribuut had opgeroepen. De Groot Mogol was daarover zeer boos, maar Mahomet Dilly Chan wist hem met geld tevreden te stellen. Zeker op aandringen van de Engelsen had hij het bestuur te Tuticorin dringend gevraagd een parelvisserij te houden, maar het bestuur had dat onder diverse voorwendsels afgewezen.) 
Inmiddens word ons bij dien brief nog gecommuniceerd dat de Engelschen gecombineerd met de nawabse tegen den koning van Trevancoor opgetrocken waren, welke al aanstonds op hunne aannadering 12 forten en plaatzen, die hij lange van Cannesaib precario bezeeten had, verliet en welke door zijn E. vervolgens daarop ook in bezit genomen waaren. Hebbende gemelde vorst vervolgens wel het gecombineerde leeger, uit hoofde dat het gebrek aan eenige noodige artikelen had, weder doen aftrecken, egter was den Trevancoor met verlies van wel 7 Ã  900 man verjaagd en gepersuadeerd tot binnen zijn linie te retireeren. Waarvoor de Engelschen en nababse genaderd waren en van versterking afwagten zijnde, den majoor Kempbell ook reets met een talrijk leeger derwaards op marsch gegaan om dien oorlog met ernst voort te zetten, zoo men meent met intentie om meermelde koning braaf geld uit de beurs te trekken. 
Malabar Na vertrek van de Westfriesland naar Malabar met de gewone, geheime en speciale brieven van 9 april 1765 kwam daarvandaan de bovengenoemde Keukenhof aan. Op dat schip was de opperkoopman en gewezen secunde Jan Anthony Sweers de Landas, die echter onderweg is overleden. Tot ongenoegen bleek uit de gewone brief dat in 1763/64 de uitgaven Æ’ 314. 575 waren en de inkomsten maar Æ’ 292. 693, zodat er een negatief saldo van Æ’ 21. 882 is geweest. fol. 222 Het bestuur is dringend opgedragen de uitgaven te verminderen en de inkomsten te vergroten. Door gebrek aan geld en de vermetele zeeroverij van de Marathas is het laatste onwaarschijnlijk daar de handel daar zeer onder lijdt en de inkomsten daaruit niet hoger zullen worden. Volgens een ruwe schatting is er tussen begin september 1764 en midden maart 1765 aan handelswaar niet meer omgezet dan Æ’ 61. 498 bij inkoop, waarop nog een dragelijke winst van Æ’ 77. 573, ofwel 126 % is gemaakt. Voor een zeker voorstel van het bestuur en het antwoord daarop wordt verwezen naar de ontvangen speciale brief van 9 april 1765 en de verzonden geheime brief van 17 september. Door een rijke aanbreng door de leveranciers te Travancore en de particuliere verwerving in Cannanur kwam er van maart 1764 tot maart 1765 aan peper 974. 944 lb binnen, ofwel 422. 402 1/2 meer dan in het voorafgaande jaar. fol. 223 Volgens opdracht ging niets daarvan naar Batavia, maar is er bij diverse gelegenheden 1. 123. 921 lb naar Ceylon gegaan. Daar de koning van Travancore gunstige beloften deed en de leveranciers reeds zijn begonnen peper te leveren, heeft men goede verwachtingen van de verwerving. Men prijst zich gelukkig dat deze vorst zijn beloften zal nakomen, zolang hij door de oorlog met de Engelsen de peper hoofdzakelijk aan de Compagnie zal moeten leveren. Als het bestuur gebruik maakt van de toestemming in de geheime brief van 17 september 1765 aangaande de inkoop van peper, dan zullen de koning en de leveranciers zeker tot levering worden aangespoord. Maar wat de koning zal doen, als hij met de Engelsen vrede sluit, moet men maar afwachten. fol. 224 Het is bekend dat hij de Compagnie geen goed hart toedraagt, want hij stuurt door het niet nakomen van de contracten op onenigheid aan om die zo naar hij wenst te interpreteren. Hij weigerde om uit de veroverde gebieden 2000 kandijl peper tegen ropia 55 het kandijl te leveren met het argument dat dit niet in het originele contract in het Malabars stond. Het bestuur heeft dit weerlegd en het is bevolen om geen inbreuken op de rechten van de Compagnie met slinkse middelen te dulden. Dit is nu niet direct van nut, maar wel als de koning later de leverantie te Cranganur niet voortzet. Dit is zeer denkbaar, wanneer de koning de peper die de Compagnie toekomt, om een hogere prijs dan ropia 55 het kandijl te krijgen, naar Anjengo zou gaan vervoeren. Als men dan met beide, de Britten en Travancore te maken krijgt, is het alleen met geweld te beletten. fol. 225 Dit wordt uitgebreid betoogd in de geheime uitgaande brief van 17 september 1765. Voor de onderhandelingen door commandeur Cornelis Breekpot met de koningen en landsvorsten wordt verwezen naar de ontvangen speciale brief van 9 april 1765. Uit de geheime brief van de commandeur en secunde Francis van Abscouw blijkt in hoeverre de bezuinigingen die raad ordinaris Jan Schreuder voorstelde met de daarbij gevoegde besluiten van de Hoge Regering zijn uitgevoerd. Er is opgedragen dat wat nog niet is geÃ«ffectueerd door te voeren. Uit de geheime brief van 17 september 1765 blijken de verdere bevelen en dat het antwoord van de commandeur en secunde op het rapport van Schreuder wordt afgewacht. fol. 226 De bevindingen van de visitateur en boekhouder-generaal op de rapporten van commandeur Breekpot en secunde Van Abscouw aangaande het bedenkelijke verschil in de voorraden op het eind van het boekjaar 1761/62 en het begin van 1762/63 zijn ingesloten bij de resolutie van 27 augustus 1765. Daaruit blijkt dat er een aanzienlijke som geld is ontvreemd, maar dat de fraudeurs niet te traceren zijn. Er is nog zoveel onduidelijk dat er geen definitief besluit kon vallen. De bespreking van deze zaak en de mening van ieder raadslid apart is in het genoemde besluit te vinden. fol. 227 Er zijn enige voorlopige besluiten genomen. Opdat de Compagnie verhaal houdt op wie verantwoordelijk zouden blijken te zijn voor de ontvreemde gelden, zijn de contanten in Malabar van de gewezen commandeur Godefridus Weyerman en de overleden opperkoopman Jan Anthony Sweers de Landas voorlopig in beslag genomen. Daar deze boevenstreken daar zijn gepleegd, zijn de kopie negotieboeken vanaf 1730/31 tot de recentste voor onderzoek naar Malabar gestuurd met het rapport van de visitateur en de boekhouder-generaal. Secunde Van Abscouw vond dat noodzakelijk. Om het onderzoek snel te kunnen uitvoeren fol. 228 zijn de in het boekhouden bedreven eerste suppoost van het generale visitatiekantoor Martin Staal, de boekhouder Frans Bernard Zimmerman, de assistenten Jacob Konne en Jan Filkox naar Malabar gestuurd. Commandeur Breekpot en secunde Van Abscouw is opgedragen het onderzoek van de boeken uit te voeren, zodat de oorsprong van de vervalsingen is op te sporen. De met speciale opdracht gezonden dienaren moeten aan hen uitvoerig rapporteren en deze stukken dienen zij met hun commentaar naar Batavia te zenden. Breekpot en Van Abscouw zijn de eerste verantwoordelijken, zoals in de geheime instructie van 24 september 1764 en nader in het besluit van 27 augustus 1765 en de uitgaande geheime brief van 17 september is vastgelegd. Surat fol. 229 Naast de brieven die met de schepen, die in de generale brief van 8 mei 1765 zijn vermeld, werden meegebracht, zijn met de Velzen uit Surat gewone brieven van 6 april en 19 mei 1765 en een speciale van de laatste datum meegekomen. Dit schip had een lading t. w. v. Æ’ 445. 748, bestaande uit diverse textiel voor AziÃ« en ropia 200. 000,-, waarvan ropia 100. 000,- en 30 last tarwe op Ceylon werden achtergelaten. De handel te Surat verloopt gunstig, want bij vertrek van de Velzen waren de daarmee aangevoerde specerijen reeds verkocht en waren er op 4 maart 1765 al contracten voor deugdelijke textiel voor zowel Nederland, als AziÃ« gesloten. Deze prijzen waren gelijk aan die van het voorafgaande jaar, uitgezonderd iets hogere voor enige soorten. Uit de brief van 19 mei 1765 blijkt dat de Engelsen eindelijk op 31 januari 1765 uit Bombay hebben geantwoord op het protest van 25 juli 1764 fol. 230 over de kruidkelder. Hoewel zij, weliswaar op belerende toon, de verbetering daarvan toestaan, proberen zij of mogelijk de Suratse heren van het kasteel zich te verschuilen achter de lafhartige brief die het vorige bestuur goedschiks of kwaadschiks als dank aan hen heeft geschreven. De brief van 19 mei 1765 van de directeur toont welke nadelige plannen Thomas Hodges smeedt. Hoe daar tot behoud van Compagnies voorrechten op is geantwoord, blijkt uit de bijgevoegde kopie van de brief van 19 augustus 1765 aan de directeur. In vervolg op de generale missive van 8 mei 1765 wordt gerapporteerd dat de vergoeding bij geheim besluit van 8 juli 1763 opgelegd, fol. 231 door opperkoopman en gewezen hoofdadministrateur David Kelby geheel en onderkoopman en gewezen secretaris van de politieke raad Willem Blauwkamer bijna geheel is voldaan. In de vergadering is gebleken dat op de rekening van afgeperste gelden, boven de ropia 80. 000,- die in 1762 aan de nawab betaald moest worden, nog een achterstal van Æ’ 33. 936 was. Op 17 juni 1765 is besloten om, net zoals met de bovengenoemde Æ’ 120. 000,-, eenderde voor rekening van de Compagnie af te schrijven en tweederde voor Kelby en Blauwkamer te laten. Maar ze konden niet contant betalen en niemand wilde voor hen borg staan. Daarom was men op 5 juli 1765 wel genoodzaakt om Kelby voor zijn deel van rsd 6284 5/8 in de negotieboeken te Batavia te belasten, welke rekening als hij, en ook Blauwkamer weer in dienst treden, naar zijn soldijrekening zal worden overgeboekt. fol. 232 Het bestuur te Surat werd bevolen na te gaan of er daar nog gelden of goederen van Kelby waren, en zo ja, deze in beslag te nemen, ze naar Batavia over te boeken, zodat ze kunnen dienen ter vermindering van zijn schuld. Het aandeel van Blauwkamer, die per 1 juli 1765 weer in dienst is genomen, van rsd 3242 5/16 is op zijn soldijrekening gezet. Deze diende een bezwaarschrift in tegen de hem bij besluit van 8 juli 1762 opgelegde vergoeding van Æ’ 26. 666. Hij vroeg ontheffing en dat zijn gage mocht worden voortgezet vanaf de dag dat die werd stopgezet. Bij meerderheidsbesluit van 6 augustus 1765 zijn die twee verzoeken afgewezen. fol. 233 Dit besluit zal bij eerste gelegenheid aan Heren XVII worden voorgelegd. Dit geschiedt nu met een dringend verzoek Blauwkamer van zijn vergoeding te ontheffen, daar directeur Christiaan Lodewijk Senff in speciale brieven van 30 januari en 31 december 1764 heeft verklaard dat Blauwkamers schuld bij toeval is ontstaan, daar hij een, weliswaar zeer ongewoon, bevel heeft uitgevoerd.) 
Terwijl het zeeker is dat het de mooren onder aanstoking onzer competiteuren maar te doen is geweest om de Comp e geld af te persen en de Engelsen, schoon zij uitterlijk andere mines maakten om ons te verneederen en kleen te maaken. Dat eevenwel niet konde geschieden of zij moesten iets hebben om hunne voorgenome geweldpleegingen en vexatiÃ«n te collereeren, waartoe het geÃ«xteerde geval hen uittermate wel heeft gediend. Buiten dat men vast mag stellen dat zij, was dit niet voorgekomen, wel een ander middel zouden gevonden hebben om hun doel te bereiken en aan 's Compagnies geld te komen. En alle welke reedenen wij hoopen dat U Wel Edele Hoogachtb. van dat belang zullen voorkomen om den suppliant vrij te spreeken van de vergoeding, zowel van de bij zijn request vermelde Æ’ 26. 666, 13, 8, als de zeedert hiervooren aangehaalde nog opgelegde 3142 5/16 rijksdaalders. 
In de verwachting dat de handel net als verleden jaar goed verloopt zijn de Renswoude, Lekkerland, Amerongen en Compagnies Welvaren voor het vervoer van de handelswaren vandaar met begeleidende brieven van 30 juli, 19 en 27 augustus 1765 naar Surat vertrokken met een lading t. w. v. Æ’ 741. 794, waaronder 600. 000 lb Japans staafkoper en 3. 533. 672 lb poedersuiker. 
Kharg Zoals reeds in de brief van 8 mei 1765 gemeld, is de Kronenburg met een lading t. w. v. Æ’ 108. 323 naar Kharg vertrokken. Resident Johannes Wilhelmus Buschman schreef in zijn brief van 4 december 1764 dat de afzet van suiker door de onlusten in het Perzische rijk aanzienlijk werd belemmerd. Daarom is schipper Jan du PrÃ© fol. 235 in een instructie van 28 mei 1765 bevolen om direct naar Muscat te zeilen. Mocht hij daar nog geen bericht uit Kharg hebben ontvangen, of vandaar horen dat er geen handel mogelijk is, dan moet hij proberen zoveel mogelijk van de lading voor Kharg te Muscat af te zetten. Du PrÃ© moet daarbij echter niet onder de bodemprijzen gaan die in zijn instructie zijn voorgeschreven, namelijk nootmuskaat voor Æ’ 300,-, garioffelnagels voor Æ’ 525,-, poedersuiker voor Æ’ 18, 15,- kandijsuiker voor Æ’ 25,-, Bangka's tin voor Æ’ 50,-, Manilla's sapanhout voor Æ’ 10,- alle prijzen de 100 lb. Er mogen geen goederen gestuurd worden voordat het geld aan boord is ontvangen. fol. 236 Mocht er geen bericht uit Kharg zijn en het er naar uitzien dat te Muscat geen voordelige afzet voor alle of een gedeelte van de handelswaar, vooral de suiker, mogelijk is, dan moet Du PrÃ© bij het passeren Gamron aandoen om het daar te proberen. Als er bericht uit Kharg komt dat daar afzet mogelijk is, dan moet hij daar zonder de lading aan te breken heengaan. Als dat niet het geval is en hij kan het grootste deel van de goederen te Muscat afzetten, dan moet hij om kosten te vermijden met de Kronenburg naar Malabar terugkeren en het restant daar afgeven. De instructie voor Du PrÃ© is in kopie naar Kharg gezonden en in een brief van 28 mei 1765 is bevolen fol. 237 om, als de Kronenburg met de hele lading te Kharg zou aankomen en er geen hoop was dat die goederen, en die eerder met de Walcheren waren aangevoerd, voor eind augustus 1766 voordelig te verkopen waren, dat dan de aftredende resident Buschman met Ã©Ã©n van die schepen met de suiker en de andere onverkoopbare goederen naar Batavia moest terugkeren. Onderweg moest hij proberen de goederen te Gamron of Muscat af te zetten, maar de suiker uiterlijk tegen 22 Ã¢ 24 gulden de pikol. Lukt dat niet, dan moet het overblijvende te Cochin afgegeven worden. Kaap de Goede Hoop Over Kaap de Goede Hoop valt slechts te melden dat door de slechte oogst in 1764 op de bestelde 1000 last tarwe maar 60 last aan Batavia is geleverd en 84 last aan Ceylon. fol. 238 Dit kwam uit de eigen voorraad, waardoor die onder de door Heren XVII bepaalde omvang is gekomen. Het bestuur vroeg daarom boven de gewone bestelling van 150 last rijst nog eens 150 last te mogen ontvangen. Er is besloten 250 last rijst te sturen met andere goederen voor de handel en de huishouding, alsmede voor de bouw daar van het zo dringend nodige nieuwe hospitaal. Deze grote hoeveelheid zal zoveel mogelijk met de Ouderamstel en Vrouwe Geertruida verscheept worden. Voor nadere informatie verwijst men naar de berichten uit Kaap de Goede Hoop aan Heren XVII. Java's Oostkust In het vervolg op wat in de generale missive van 5 mei 1765 werd vermeld kwam eind juni fol. 239 de raad extraordinaris en gewezen gouverneur Willem Hendrik van Ossenberg te Batavia aan. Voor vertrek uit Semarang deed hij transport aan Johannes Vos en overhandigde hem zijn memorie van overgave, die in kopie wordt meegezonden. Voor de besluiten daarover van de Hoge Regering wordt verwezen naar de geheime resolutie van 21 juni. Er heerst rust en vrede tussen de Javaanse vorsten en de onderlinge verbittering is verzacht.) 
Hebbende zij eindelijk op de geduurige aanhouding ieder een parthij volk onder twee aanzienelijke hoofden naar den Oosthoek gezonden, om de daar omstreeks zwervende malcontenten des mogelijk te onder te brengen. Houdende den rebel Praboedjoko zig bij continuatie in zijn oude schuilnest Loedoija en zijn zoon Radeen Maas in het Antangsche gebergte op, waar de laatste zelfs een benting geformeerd heeft. Desniettegenstaande had des sulthans volk eenig voordeel op een stropende partij behaald, en alschoon volgens 's gouverneurs aparte brief van den 12 e augustus jongstleeden Radeen Maas zijne stroperijen in de bovenlanden continueerde, voedede men zich met de hoop dat 's keizers veldheer door den een of anderen weg wel meester van deeze parthij zoude weeten te worden. 
Men is op zijn hoede tegen invallen over de grens tussen Compagnies gebied met de Oosthoek. 
Cheribon In Cheribon was de oogst slecht en op Java's Oostkust maar redelijk geslaagd. Uit de eerste streek kon maar 100 last rijst worden opgeslagen en vanuit de tweede is van de nieuwe oogst maar 939 last aangevoerd. De opvolger van raad extraordinaris mr. Pieter Cornelis Hasselaar, de opperkoopman en gewezen sjahbandar Robbert Hendrik Armenault is reeds naar Cheribon vertrokken. Nadat Hasselaar zijn functie aan hem heeft overgedragen, fol. 241 wordt hij voor zijn werk in de Hoge Regering te Batavia verwacht. Bantam De rijke verwerving van peper in Bantam is hierboven reeds aan Heren XVII gemeld. Batavia Raad extraordinaris Willem Hendrik van Ossenberg nam na aankomst uit Semarang op 4 juni 1765 naar rang zitting in de Hoge Regering. Van de naar Coromandel vertrokken Pieter Haksteen nam hij de beschrijving van Banda, Kharg en Palembang over en het opstellen van de brieven aan de kamers van Rotterdam, Hoorn en Enkhuizen. fol. 242 Zoals beloofd worden nu de omstandigheden na de benoeming van de gewezen eerste secretaris Iman Willem Falck tot gouverneur van Ceylon behandeld. Bij het doornemen op 24 juni van het besluit van 6 juni 1765, waarin werd aangegeven waarom de Gouverneur-Generaal ervan overtuigd was dat Falck daartoe aangewezen moest worden, voerde raad extraordinaris Louis Taillefert aan dat het uitzonderlijke verloop van die vergadering aan de Heren XVII moest worden medegedeeld. Er is besloten dat de aantekening die Taillefert daarvan had gemaakt, en ook een geschrift van de raad extraordinaris Willem Arnold Alting hierover, in de resolutie van 24 juni zullen worden opgenomen. fol. 243 Daarop behield de Gouverneur-Generaal zich het recht voor om zich over de aantekening van Taillefert nader te verklaren, en gaf er de voorkeur aan het oordeel en de goedkeuring van Heren XVII rustig af te wachten. Op 30 augustus 1765 heeft de Gouverneur-Generaal besloten dat het schriftelijke rapport van Louis Taillefert en Alting over de collatie van de statuaire wetten Statutaire wetten, de Statuten van Batavia. door opperkoopman Jacobus Johannes Craan met de bijlagen wegens zijn omvang en grote belang onder de leden van de Hoge Regering voor commentaar zal rondgaan. Wegens de benoeming van de eerste secretaris van de Hoge Regering mr. Iman Willem Falck tot gouverneur en directeur van Ceylon en van de tweede tot sjahbandar over de niet-christenen is op 23 augustus 1765 fol. 244 Boudewijn Verselewel FaurÃ©, die op 28 mei reeds op proef tot tweede was benoemd, tot eerste secretaris benoemd en Joan Abraham van der Voort Bedoeld lijkt Paulus Godefridus van der Voort tot tweede. Zij worden ter bevestiging in die functies met bijhorende gage voorgedragen aan Heren XVII. Wegens het overlijden van waterfiscaal mr. Johannes Cornelis Verijsel is naar voorbeeld van de resoluties van 5 november 1745 en 19 februari 1754 dit ambt bij besluit van 1 augustus 1765 voorlopig opgedragen aan het gewone lid van de Raad van Justitie mr. Pierre Poelman totdat er een besluit van Heren XVII op de aanstelling van Vereijsel in de brief van 18 oktober 1764 zal zijn ontvangen. Hierboven is in de beantwoording onder Batavia zoveel gezegd over de aanwending van geld fol. 245 dat slechts het besluit van 4 januari 1765 wordt vermeld, waarbij wegens het verwachte gebrek aan ongemunt goud voor Coromandel kleine gouden Japanse kobangs tegen rsd 6 1/8 of Æ’ 14, 14,- ieder worden aangenomen, of 6 stuiver minder dan in het voorafgaande jaar. De nu verzonden bestelling is zo zuinig mogelijk opgesteld en kan geen vermindering velen. Daarom wordt gehele uitvoering, vooral van de zending van geld, verzocht. De motieven daarvoor zijn in het voorafgaande behandeld en de uitzonderlijke maatregelen die nodig waren om Bengalen en Ceylon van contanten te voorzien. Er is berekend dat er ruim 76 ton nodig zal zijn. Men verzoekt de 1767 gevraagde 70 ton zonder korting als volgt samen te stellen) Æ’ 3. 200. 000 aan bhaarzilver voor Bengale Æ’ 1. 300. 000 ,, goud, als Æ’ 800. 000 voor Chormandel en Æ’ 500. 000 ,, Ceilon Æ’ 1. 200. 000 aan nieuwe gecartelde ducatons, als ` Æ’ 800. 000 aan heele en Æ’ 400. 000 ,, halve ducatons Æ’ 800. 000 aan nieuwe ronde Spaanse reaalen Æ’ 200. 000 aan dito Nederlands payement als 1/3 aan scheepjes schellingen van de munt Zelandia 2/3 aan dubbelde stuyvers van de munt Hollandia ende Westfrisia Æ’ 300. 000 aan koopere duyten 
Æ’ 7. 000. 000 
Uit het voorafgaande en bij het doornemen van deze bestelling zal het Heren XVII duidelijk zijn dat de gevraagde gelden nodig zijn. Men heeft grote moeite om rond te komen en op de eis voor het lopende jaar ontbreekt nog de aanzienlijke som van Æ’ 1. 692. 544, samengesteld uit Æ’ 228. 357 aan baarzilver, Æ’ 856. 474 aan baargoud, Æ’ 420. 000 aan mexicanen, Æ’ 71. 515 aan payement, Æ’ 116. 198 aan duiten. fol. 247 Per 1 september 1765 was er in de grote geldkamer niet meer dan Æ’ 122. 385 en in de dagelijkse, of grote kas maar Æ’ 141. 540 in diverse specie gerekend naar Indische waardering. Daarom wordt dringend gevraagd om volledige uitvoering van de huidige bestelling van 70 ton en dat daar niet op wordt gekort wat op assignatie in Ceylon, Bengalen en Malabar mag worden aangenomen. Daarmee zullen zorgen om de belangen van de Compagnie voorkomen worden en, als Heren XVII wel kortingen toepassen, dan zal dat zeer nadelig zijn, daar er in AziÃ« geen middelen zijn om het gebrek aan geld op te vangen. Op 22 januari 1765 is besloten op de bestelling van het bestuur fol. 248 zodanige soorten en hoeveelheden textiel als te Batavia in voorraad waren en daar niet afgezet konden worden, naar Semarang te zenden, hoewel er op 24 juni 1757 was besloten op Java's Oostkust die goederen geheel niet meer te verkopen. Er is een groot gebrek aan volk en er zijn volgens het besluit van 9 augustus 1765 te weinig zeevarenden om alle werkzaamheden aan de schepen op de rede te verrichten. Daarom was men genoodzaakt om 100 Chinezen voor rsd 10,- per maand in dienst te nemen om de schepen te lossen en te laden. Voor minder waren ze niet te krijgen. Om ze van dienstneming in het vervolg niet af te schrikken, is de scheeps opper- en onderofficieren op straffe van deportatie aangezegd fol. 249 de Chinezen niet te mishandelen en zich bescheiden tegenover hen op te stellen. Wegens gebrek aan matrozen is op 27 september 1765 op voorstel van Nicolaas Houtingh besloten om de zeilschuit die dagelijks tussen Batavia en Onrust vaart, niet met Europeanen, maar, vanaf de kwartiermeester, te bemannen met slaven tegen Æ’ 10, 10,- per maand. Dit spaart zeevarenden op de vaartuigen op de rede uit en bovendien zijn die zeevarenden ook nog heel snel ziek. Bovendien is geprobeerd om de militairen die hun termijn hadden uitgediend, met een verhoging van gage te bewegen hun dienst voort te zetten en niet te repatriÃ«ren. Dat is met zeven onderofficieren en 36 soldaten gelukt, terwijl er 2 sergeants, 6 korporaals en 66 gewone soldaten naar Nederland zijn vertrokken. Betreffende de particuliere vaart fol. 250 en handel is op 11 januari 1765 op voorstel van de Gouverneur- Generaal besloten om het besluit van 7 augustus 1764 niet uit te voeren, omdat er geen 
vaartuigen voor het patrouilleren waren en er gebrek aan bemanning was. De Gouverneur- Generaal voerde aan dat de nachodas van de reeds uit Amoy aangekomen jonken hadden verklaard, dat de reders van de jonken die verleden jaar naar Pasir waren gegaan, op hun lading wel een verlies van 30 % hadden geleden en dat ze daarom, op het bericht dat die vaart belemmerd zou worden, hadden besloten dit jaar niet meer daarheen te varen. De Engelsen blijven ondanks de hun verleende voorzieningen en hulp het volk van de Compagnie misbruiken. Op 7 mei 1765 rapporteerde de Gouverneur-Generaal dat er 20 ambachtslieden en zeevarenden op de equipagewerf waren gedeserteerd. fol. 251 Toen ze afscheid kwamen nemen, verklaarden de kapiteins van The Buckingham en Solebay dat ze daarvan niets wisten en dat ze deserteurs, als ze werden aangetroffen, zouden uitleveren. Daar de Engelsen hun beloften niet nakomen, zijn deze schepen door de waterfiscaal, de commandeur en de sjahbandar doorzocht, maar ze troffen geen volk van de Compagnie aan. Daar de achterdocht daarmee niet is weggenomen, is op 10 mei besloten om aan Europese schepen op de rede slechts toe te staan om overdag Ã©Ã©n sloep of schuit naar de wal te sturen, die voor zonsondergang weer moet vertrekken. De Manillase en Macaose scheepjes zijn hiervan uitgezonderd, want zij vallen, wat betreft pacht en andere heffingen, onder de inlandse handelaars. Als er Engelse schepen zijn, dan komt desertie veel voor, wat door het veelvuldig heen en weer varen van hun vaartuigen wordt bevorderd. fol. 252 Andere vaartuigen, van welk type dan ook, moeten aan boord van vreemde schepen blijven. De kapiteins kunnen aan de sjahbandar opgeven hoeveel brandhout en water ze nodig hebben, die de commandeur van de werf dan tegen een redelijke prijs aan boord zal laten brengen. Van deze vreemde schepen mogen slechts de drie hoogste in rang aan wal overnachten en van kleinere vaartuigen slechts de gezagvoerder met een knecht of slaaf. De brandwacht bij zo'n schip moet dit niet alleen doorzoeken, maar moet niet toestaan dat vaartuigen dit schip na terugkeer van de toegestane schuit of sloep bereiken of verlaten. Zulke vaartuigen moeten met een waarschuwingsschot verjaagd worden en zonodig met scherp beschoten worden, ook al zouden ze dan zinken. fol. 253 Vaartuigen die niet voor zonsondergang naar boord zijn teruggekeerd, moeten bij de brandwacht overnachten. De sjahbandar die het vertrek van christenen regelt, moet vreemde schepen van deze regels op de hoogte stellen en op de strikte naleving toezien. Tegen desertie is om de redenen genoemd in het besluit van 17 mei 1765 vastgesteld dat Europese vreemdelingen die krachtens het besluit van 10 mei aan land mogen overnachten, met hun goederen in het heren- of stadslogement moeten verblijven. Uitgezonderd hiervan zijn handelaren uit Macao en Manilla en officieren van koningsschepen na speciaal verzoek aan de Gouverneur-Generaal. Bovendien is het bij plakkaat op straffe van rsd 500,- fol. 254 verboden om vreemdelingen, dan wel hun goederen onderdak te verlenen en zijn er in het reglement voor het stadslogement de nodige veranderingen en aanvullingen aangebracht. Ook is op 17 mei bepaald dat vreemde Europeanen die clandestien binnenkomen, onder het vervullen van dienst aan boord voor de kost, naar Nederland zullen worden overgebracht en dat inlanders die zo binnenkwamen, enige tijd aan de ketting zullen worden gehouden. Naast The Buckingham en Solebay verschenen uit Madras de particuliere scheepjes The Jenny onder Joseph Price, en The London onder EzechiÃ«l Abraham op de rede. Aan The Buckingham is, op de verklaring in de voltallige vergadering dat ze slechts 2 kisten kamfer en ballast had geladen, herstel op Onrust wegens lekkage toegestaan, eventueel met, tegen betaling, enige assistentie door Compagnies werkvolk. Dit was in erkentelijkheid voor de hulp in 1762 op Kharg, fol. 255 te vinden in de brief van 19 oktober 1762 van resident Johannes Wilhelmus Buschman. Wegens de ongeloofwaardigheid van de bewering dat zijn schip lek was, is dit aan kapitein EzechiÃ«l Abraham geweigerd. De directeur te Surat, Christiaan Lodewijk Senff, had diens reis van Bombay naar Batavia al gemeld en hij werd verdacht van smokkel. De Gouverneur-Generaal had direct een brandwacht bij The London laten leggen en enige gecommitteerden uit de Raad van Justitie met de waterfiscaal doorzochten het, maar vonden slechts wat putjuk en zand als ballast. Daar dit vaartuig te groot was voor de rivier of de haven, is reparatie op het eiland Kuiper door eigen volk en enige 
huurlingen onder toezicht van de baas van Onrust toegestaan. Later is op verzoek nog Malakka's masthout geleverd. fol. 256 The Jenny, noch The London is inkoop bij de Compagnie, of particulieren, van suiker toegestaan, maar uit voorraad is het eerste schip tien en het tweede vijftien leggers arak geleverd. Ze mochten ook onder toezicht van de sjahbandar bij particulieren vaderlandse levensmiddelen en dranken inkopen, maar deze moest er goed op letten dat er geen suiker aan boord werd gebracht. Voor de zekerheid werd besloten deze twee scheepjes voor vertrek te doorzoeken en eventueel gevonden suiker te confisqueren. Dit is met The London zonder suiker te vinden geschied, maar The Jenny vertrok heimelijk. Het bestuur te Surat is verzocht na te gaan of ze daar, of te Bombay, suiker hebben aangevoerd. fol. 257 Verder wordt verwezen naar de besluiten van 30 mei, 2, 5 en 23 juli, 2, 6 en 26 augustus 1765. Het besluit van 6 augustus meldt dat EzechiÃ«l Abraham van The London de Gouverneur-Generaal aanbood om uit Surat een lading tarwe aan te voeren. Daar dit een dekmantel voor smokkel is, werd het afgewezen. Deze goederen halen de kosten van zo'n reis er niet uit en er is voorraad genoeg totdat er weer met eigen schepen uit Bengalen, Coromandel, Surat en Japan zal worden aangevoerd. Op advies van schout-bij-nacht Nicolaas Houtingh zijn de burger Lambert Davids tegen redelijke kosten 4 sampans en 2 heivaartuigen ter beschikking gesteld om het Engelse particuliere schip The Bombay Merchant, dat is drooggevallen op de rede, te lichten en vlot te trekken. fol. 258 Het kon grote schade berokkenen en Compagnies schepen konden er op vastlopen. Op 5 juli is ter uitvoering van resoluties van 14 en 21 februari 1764 besloten om aan de burger James Burnett rsd 5970,- terug te betalen voor 300 kanasters poedersuiker die eigendom waren geweest van de te Batavia overleden Engelse kapitein John Matthewson. Deze suiker was op verzoek van Schepenen in beslag genomen. Deze was door Burnett voor de gewone prijs aan de Compagnie geleverd en hij toonde met bescheiden aan tot dit bedrag gerechtigd te zijn. Van de aan twee ingezetenen van Batavia verstrekte toestemming om twee scheepjes naar Manilla te zenden, waarvan in de generale missive van 5 mei 1765 werd gesproken, is geen gebruik gemaakt) 
Om reeden dat korte daagen daarna vandaar zelfs te deeser plaatze arriveerden het scheepje de Sant Esprito Senhora St. Anna, waarmeede wij ontfingen een brief van den heer don Francisco de la Torre, gouverneur generaal van de Philipijnsche eilanden, met versoek om ten diensten van zijn Katolijke Majesteit voor betaling g'assisteerd te worden met arthillerij, equipagiegoederen, medicamenten en andere benoodigtheeden, alle opgenoemd bij een ter onzer resolutie van den 21 e may g'insereerde notitie. En welke uitkoops gereekend tezamen beliepen Æ’ 144. 454, 7, die men op het enkeld crediet van den heer De la Torre en zonder verzeekering van de betaling zoude hebben moeten afgeeven. En daarom niet raadsaam vond te voldoen, hoezeer wij ook geneegen zijn die vaart op deeze hoofdplaats door billijke assistentie weeder aan de gang te helpen. Temeer het zoude gestreeden hebben teegen onze resolutie van den 17 e augustus 1764 teegens het crediteeren van gelden en goederen aan vreemde EuropeÃ«rs, en wijl U Wel Edele Hoogachtb. bij brieven van den 13 e october 1763 een diergelijk geval voor onze reekening gelaten hebben. Waarom wij welgemelde heer De la Torre hebben g'andwoord dat, alschoon onzen voorraad van de meeste der gerequireerde goederen zelden zo ruim is om daaruit zoo veel zonder eigen ongerief te konnen afgeeven, wij echter uit hoofde van de subsisteerende alliantiÃ«n tusschen de weedersijdse souvereinen van het verzogte zooveel te missen was, zouden afgestaan hebben, was het niet dat de ordre teegens het verkoopen op crediet zulks kwam te verbieden. Maar dat wij bij overzending van contanten in het aanstaande jaar hem met het een en ander na mogelijkheyd zouden trachten te assisteeren. 
De commandant van dat scheepje don Gaspar de Leon zijn tegen contante betaling en normale verkoopsprijzen een stel zeilen voor een scheepje van 125 voet, zeildoek en garen voor een ander stel en 6 ankers geleverd. Schout-bij-nacht Nicolaas Houtingh rapporteerde dit en verklaarde dat het zonder bezwaar gemist kon worden. Tevens konden zonder bezwaar verkocht worden 18 kanonnen van 6 lb, 1440 stuk rond scherp van 6 lb, 900 
druiven Druif, een ronde ijzeren schijf waarop een staaf, waaromheen kleine kogels worden gestapeld; dit geheel wordt omwikkeld met zeildoek en een bindtouw. van 6 lb met ijzer gevuld, 20 balen kaneel tegen 130 stuiver en een halve pikol garioffelnagels tegen 124 stuiver het pond. Aan de Manillase koopman don Manuel de Castro is 60 pikol peper tegen Æ’ 44,- de 100 pond geleverd, maar het is aan de eveneens uit Manilla komende koopman don Pedro Augusto de Rivanco niet toegestaan om met een vaartuig dat hij mocht kopen, naar Bengalen te gaan. Alles is te vinden in de resoluties van 21 mei, 11, 13 en 27 juni en 2 augustus 1765. Ter bevordering van de handel fol. 261 van de kooplieden uit Manilla en voor de huishouding zijn voor Batavia bij het bestuur op Ceylon voor het komende jaar ten minste 3 Ã¢ 400 balen kaneel besteld. Men dankt nogmaals voor het goedkeuren van de bevorderingen van dienaren, waarom in de brieven van 18 oktober en eind december 1763 werd verzocht en hoopt op inwilliging van daarna gedane voorlopige bevorderingen. Nu verzoekt men bekrachtiging van de sinds 8 mei 1765 verrichte benoemingen op posten met de kwaliteit en gage, of soms wel hogere, van de voorgangers. fol. 262 Het betreft Iman Willem Falck tot gouverneur van Ceylon, Henrik Breton tot gouverneur van Ternate en die van de huidige secretarissen van de Hoge Regering Boudewijn Verselewel FaurÃ© en Paulus Godefridus van der Voort. In volgorde van rang gaat het om de verlening aan de secretaris van de Politieke Raad te Colombo, Johan Gerard van Angelbeek, van de rang van opperkoopman, hoewel het tegen het reglement is. Wijlen gouverneur Lubbert Jan van Eck had hem wegens de veldtocht tegen Kandy en omdat volgens de geheime brief van 31 maart 1765 uit Colombo een voorganger die rang ook had gehad, deze kwaliteit verleend. Tevens wordt het opperhoofd te Surabaja Johan Everhard Coop Ã  Groen als opperkoopman voorgedragen. Personalia. fol. 263 Personalia. fol. 264 Personalia. Verwezen wordt naar de resoluties van 6, 11, 13, 24 en 28 juni, 30 juli, 1, 23 en 27 augustus en 8 oktober 1765. Men verzoekt onderdanig inwilliging van deze verzoeken tot bevordering daar het inkomen van vele voorgedragenen in secretariÃ«le functies uit gage en emolumenten bestaat. fol. 265 
Zij hebben bewezen bekwaam en ijverig te zijn en zullen daartoe door bevordering des te meer worden aangemoedigd. Bij resolutie van 27 en 29 augustus 1765 zijn zonder verhoging in gage, kostgeld, emolumenten, of huishuur aan stafofficieren bij het garnizoen te Batavia verhoging in titel en rang verleend. Personalia. Op 29 auugustus 1765 dienden subalterne officieren fol. 266 een verzoekschrift in dat, evenals de leden van de Raad van Justitie en de predikanten, hun soldijrekening binnen het eerste verband jaarlijks naar Nederland zou worden overgemaakt, hetzij ze als officier uit Nederland waren gekomen, of daartoe binnen hun verband bevorderd waren. Er werden geen onaannemelijke redenen voor gegeven, maar omdat het tegen artikel 35 van de artikelbrief indruist, wordt het met een gunstig advies aan Heren XVII voorgelegd. Om hun status op te houden kunnen deze officieren hun volle gage moeilijk missen en als hun binnen het eerste verband maar 6 maanden gage per jaar wordt uitbetaald, krijgen ze maar 26 2/3 lichte stuiver voor een gulden. Ze kunnen van kostgeld en emolumenten alleen onmogelijk leven en moeten dan anderen om ondersteuning vragen. fol. 267 Waarom zouden ze niet, zoals de leden van de Raad van Justitie en de predikanten, een gunst krijgen, daar ze geen administratie voeren waarvoor ze verantwoordelijk zijn. Heren XVII schreven al op 23 juli 1700 dat van de dienaren die meer dan Æ’ 150,- ontvangen, de leden van de Raad van Justitie en de hoofdofficieren van de militie geen drie jaar gage hoeven laten te staan. Om al deze redenen wordt sterk aangedrongen toe te staan dat alle officieren zonder onderscheid jaarlijks hun soldijrekening naar Nederland mogen laten overmaken. Als de negen retourschepen voor de eerste vloot van dit jaar zijn bestemd de Lapienenburg, Tulpenburg en Keukenhof voor de kamer Amsterdam, fol. 268 
ZuidBeveland en Admiraal de Ruyter voor de kamer Zeeland, de laatste voor vervoer van thee op vracht en andere goederen, 's-Gravenzande voor de kamer Delft, Vrouwe Elisabeth voor de kamer Rotterdam, Lycochton voor de kamer Hoorn, die tevens dient als voorzeiler met 
deze brief, en tenslotte Baarzande voor de kamer Enkhuizen. Als tweede vloot dienen de Schoonzicht voor de kamer Amsterdam en de Nijenborg voor die van Zeeland. Kapiteinluitenant Markus Tetting, die voor de presidiale kamer Amsterdam op de Lapienenburg repatriÃ«ert, is benoemd tot commandeur van de retourvloot, tot fiscaal de assistent Coenraad Diderich Struchtmeijer en als secretaris assistent Lucas van Wasbeek. De gekwalificeerden die repatriÃ«ren zijn Godert Ludolph van Beusechem, oud boekhouder-generaal, Pieter Joan Bangeman, oud visitateur-generaal, beide met opperkoopman bagage, Frans van Doorn, kapitein-militair, Bastiaan Sluijter, oud baas op Onrust, Jan Fredrik Duntzfeld, luitenantingenieur, alle drie met gage en bagage, fol. 269 Lodewijk Wilkens de Lile, oud resident te Bandjarmasin, met onderkoopmans gage, daar zijn dienstverband al lang is afgelopen, maar Jean Guillaume d'Arnaut, vaandrig-ingenieur, gaat terug met afgeschreven gage. Onder de mindere dienaren repatriÃ«ren de boekhouders Cornelis Schonenburg, Matthijs Aldekerk, Jacobus Henricus Beck en Abraham RoggÃ©, de laatste via Bengalen, assistent Johan Willem Blessing, de provisionele assistent Fredrik Albertsdorp en de oud bode van Heemraden Jan Christoffel Wegter. Onder de burgers gaan over Jan Godfried Koen, diaken bij de Lutherse gemeente, en Hans Jochem Brinkman, de inlandse christen jongeling Daniel Johannes, en bovendien 4 vrouwen, een jonge dochter, 12 kinderen en 8 slaven en slavinnen, voor wie transport en kostgeld is betaald. Ook wordt de gewezen stuurman Barend van den Bergh gedeporteerd met afgeschreven gage en scheepsdienst voor de kost, daar hij vanwege ondeskundigheid de sloep Vreede heeft verzeild. Hij was op 16 augustus 1765 ongeschikt verklaard. Men verzoekt de kamers hem nimmer meer in dienst uit te zenden. Omdat ze ongeneeslijk ziek zijn, varen de ambachtslieden Arij van Straten, Jochem Mulder, Joseph Schenders en Jan Caspar Coen mee. Hoewel de twee laatsten respectievelijk op hun soldijrekening nog Æ’ 129 en Æ’ 231 hebben staan, fol. 270 zijn ze geheel onbekwaam te werken en is hun gage, kostgeld en rantsoen een nutteloze last. Volgens besluit van 27 augustus 1765 bestaat het retour, behalve 405 pakken textiel t. w. v. Æ’ 271. 150 van het vorige retour uit Surat, dat wegens de late aankomst van de Barbara Theodora te Galle naar Batavia werd vervoerd, uit, wat van de voorraad in AziÃ« gemist kon worden en hoort bij de bestelling voor 1766, namelijk 112 pakken Coromandelse, 91 pakken Bengaalse en 18 pakken Suratse textiel, alsmede 2 kisten Chines meubeldamast. Daarbij zijn nog aan bestelde soorten 4 pakken Coromandelse, 55 pakken Bengaalse en 2 pakken Suratse textiel toegevoegd, die allang in de pakhuizen lagen. fol. 271 Ze waren tevergeefs geveild. De gezamenlijke inkoopsprijs was Æ’ 335. 671. Met de Lapienenburg worden nog aan de presidiale kamer Amsterdam 1000 karaten ruwe diamanten gestuurd, die zojuist uit Bandjarmasin werden ontvangen. Ze waren verleden jaar door Heren XVII besteld. Wat ze bij verkoop in Nederland inclusief 5 % provisie minder dan de kostprijs van Æ’ 21. 290 zouden opbrengen, is voor risico van de residenten. De hele voorraad aan koffie uit verleden jaar van 3. 850. 000 pond wordt op de bestelling van Heren XVII verzonden en wel met de eerste vloot 1. 575. 000 lb voor de presidiale kamer Amsterdam, inclusief de drie retourschepen via Ceylon, voor de kamer Zeeland, inclusief Ã©Ã©n retourschip via Ceylon, 750. 000 lb en voor de vier kleine kamers ieder 240. 625 lb. Met de tweede vloot en het naschip dat daarvoor bestemd moet worden, zal de kamer Amsterdam nog 350. 000 lb ontvangen en de kamer Zeeland met de tweede bezending 212. 500 lb. fol. 272 Aan raad extra-ordinaris Willem Hendrik van Ossenberg is toegestaan met de retouren een stok met gouden knop voor zijn zwager ds. Martinet te Edam mee te zenden. Onderkoopman Bernardus Brouwer mag aan zijn zwager mr. Nicolaas Alexander Leliveld wat goud- en zilverwerken overmaken die aan hem door zijn vader de gewezen resident van Ternate Marten Leliveld waren vermaakt. Ter voorkoming van fraude, zoals die volgens het besluit van 20 augustus 1764 in de negotieboeken van Malabar zijn gepleegd, is op 19 april 1765 bij statuut voorgeschreven en naar alle buitenkantoren bericht dat de hoofden van bestuur en de secundes, of hoofdadministrateurs, de voorraden in de afgesloten negotieboeken voor de verzending van kopieÃ«n naar Batavia moeten vergelijken met die in de nieuw geopende boeken. fol. 273 De secunde moet, indien hij tevens boekhouder is, 
maar ook als er een aparte boekhouder functioneert, de kopie negotieboeken voor verzending naar Batavia vergelijken met de originelen en daarvoor tekenen. De Gouverneur- Generaal ontving met de Nijenburg een particuliere brief van de gouverneur van Suriname Wigbold Crommelin, waarin deze de verdenking uit dat er op Ã©Ã©n van de schepen wel wat van het goud zou kunnen zijn, dat van de Compagnie gestolen was. Hij noemde speciaal het schip Trompetter en de oppermeester Weemeijer die op weg tussen Paramaribo en Kaap de Goede Hoop was overleden. Op dit schip en door Weemeijer werd spilziek gedrag vertoond. Direct bij aankomst te Batavia zijn de kisten en verdere bagage van de officieren, manschappen, fol. 274 en van de overledenen, voor zover ze met de Nijenburg uit Texel waren vertrokken, gecontroleerd, door twee leden van de Raad van Justitie ten overstaan van de waterfiscaal, maar er is niets gevonden dat aan de Compagnie behoorde. Onder stipte naleving van de regels die Heren XVII daarvoor gaven, is er met rsd 100. 016 5/8 die het vorige jaar waren aangeboden, in totaal op assignatie ontvangen Æ’ 2. 159. 257. Dit is, na aftrek van het gewone rabat van 7 9/13 iets minder dan de vastgestelde 20 ton. Op 8 oktober 1765 is op voorstel van de directeur-generaal besloten om Æ’ 1. 333. 420 aan assignaties met de eerste vloot en Æ’ 659. 949 met de tweede vloot mee te zenden, of samen Æ’ 1. 993. 369. Onder de papieren voor de kamer Amsterdam en Zeeland zijn de Turkse passen fol. 275 van de verongelukte schepen Amelisweert en Oosterbeek, en van de opgelegde schepen Zuiderburg, Gustaaf Willem en Jager. Toen deze brief tot hier was opgesteld, is met de Blijdorp van de kamer Rotterdam die Straat Sunda was genaderd, de brief van 5 april 1765 van Heren XVII ontvangen. Daarvan zal goed nota worden genomen. Degenen die tot onderkoopman zijn bevorderd, zijn daarvoor zeer erkentelijk. Hun daarbijhorende gage zal per 16 oktober 1765, toen deze brief werd geopend, ingaan. fol. 276 De secretaris van de Gouverneur-Generaal Johannes Robbert van der Burgh is daaronder en wordt nu ter bevordering tot koopman voorgedragen. Aan die functie is bij het reglement van 1753 zelfs de rang van opperkoopman verbonden en het zal zeker twee jaar duren voordat de beslissing van Heren XVII wordt ontvangen. fol. 277 Ondertekening.) 
