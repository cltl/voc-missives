Deze missive gaat in zesvoud over met de naschepen Polanen en Bosbeek. Met het schip van de kamer Rotterdam Huis ten Donk heeft Batavia op 14 februari 1 747 de geheime brief dd. 1 1 juni 1 746 van Heren XVII ontvangen in vervolg op de brief van 20 november 1 745, waarop Batavia op 25 november 1 746 heeft geantwoord. Op 8 juni 1 746 is in Den Haag een overeenkomst gesloten tussen de compagnieën van Frankrijk en Nederland, die Heren XVII op 11 juni hebben geratificeerd, » 
De Dauphin is niet in Batavia, maar op reis, en wordt niet voor september terugverwacht. Men kan dus vooralsnog niet aan de order voldoen. Zeker is wel dat het schip niet in staat is naar Nederland te varen. Het schip is zelfs al tweemaal vertimmerd om het met een gerust hart in het gemakkelijke vaarwater van Azië te kunnen gebruiken. Men zegt dat bij het aflopen van de werf te Lorient de Dauphin een ‘ ongemak van leckagie’ heeft gekregen, dat de bazen van de Franse compagnie niet hebben kunnen ontdekken of verhelpen. Al bij de eerste reis heeft men steeds moeten pompen. Dit is verergerd op de uitreis via Pondicherry en Malakka naar China, toen het schip in de Straat van Malakka aan de grond zou zijn gelopen. Als het schip niet door de Engelsen genomen zou zijn, zouden de Fransen het naar Mauritius gebracht hebben, aldaar gelost en indien mogelijk gerepareerd hebben. Na de eerste vertimmering, die een half nieuw schip had gekost, is het weer net zo lek geworden. De tweede vertimmering heeft het schip zo veranderd dat het bijna niet meer hetzelfde schip is. Men weet niet of deze reparaties het oorspronkelijke gebrek hebben verholpen en verwacht niet dat het schip na zijn retour nog gebruikt kan worden volgens de bedoeling van Heren XVII om te voldoen aan de overeenkomst met de Franse compagnie. Zodra meer bekend is 
zal Batavia Heren XVII informeren. Batavia heeft twee extracten uit de registers van de resoluties van de Staten-Generaal over deze zaak van 18 en 31 december 1 745 ontvangen. Aangezien ze ‘ongauthentiseert' zijn gaat Batavia ervan uit dat ze ter overweging zijn gestuurd. Men wacht op nadere orders en houdt zich voorlopig aan wat in de brief van 25 november 1 746 is geschreven. Batavia stuurt de door Van Imhoff opgetekende Bedenkingen over de jaarlijkse retouren uyt Indiën, die moeten leiden tot een handel die duurzamer ; winstgevender en concurrerender is. Na het herstel van de vrede in Europa zullen de concurrenten ‘ met verdubbelde aandrang terugkeren. De Hoge Regering ondersteunt de voorstellen van Van Imhoff. Als Heren XVII besluiten nemen over deze voorstellen zal de Hoge Regering haar uiterste best doen ze uit te voeren. De Raad van Justitie valt de Hoge Regering tot vervelens toe lastig met geschillen ) gegrond op allerley ingebeelde prcerogativen, exemptiën, grootsheden en zogenaamde independentiën’. De Hoge Regering zou hierdoor genoodzaakt kunnen worden haar gezag met meer afdoende middelen staande te houden » 
