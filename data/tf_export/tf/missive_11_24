XXIV. GUSTAAF WILLEM VAN IMHOFF, DANIËL NOLTHENIUS, JOHANNES MATTHEUS CLUYSENAAR, DANIËL OVERBEEK, JACOB VAN DEN BOSCH, JACOB MOSSEL, AREND VAN BROYEL, HUGO VERIJSSEL en JOHAN HERMAN THELING, BATAVIA 20 oktober 1747. Kol. Arch. 2575, VOC 2683, fol. 129-134. De retourschepen van de eerste bezending zijn de brengers van deze missive. » 
De schepen Haarlem voor Amsterdam, Overschie voor Delft, de Hoop voor Hoorn, de Voorsigtigheydt voor Rotterdam en de Vrijheyd voor Enckhuysen, dewelke thans onder de vlagge van den heer raad ordinaris en admiraal Daniël Nolthenius van hier vertrekken, sullen over veertien dagen of drie weeken gevolgd werden van Weltevreden voor Amsterdam en Domburg voor Zeeland, want eerstgemelde bodem heeft men op den 20sten hujus moeten employeeren voor Duynhoff, omdat hij eerder tot vertrek gereet konde sijn, ter zake deese met sulk een gedelabreert thuyg hier gekomen is dat hij bijna alles weder nieuw moet hebben en Weltevreeden daarentegen niets manqueeren, en dit gebeurt thans soo dikwils en bijna geduurig met de scheepen van de nieuwe charter, omdat haar wand te slegt van specie is om so ligt te vallen als het vaart, en de marssen ook niet soo breed sijn als men deselve maken kan om meer steunsel aan de stengen te geeven. 
Dun want vereist goed want. Vroeger was het touwwerk dikker en daardoor kon het meer verduren. Het nieuwe touwwerk rekt teveel en begeeft het meteen. Bij vrijwel elk schip moet bij een nieuwe reis het touwwerk vervangen worden. Dit kost de Compagnie in Azië 1 0 a 12 ton. Als het touwwerk langer mee zou gaan kan dit bedrag misschien met 1 ton verlaagd worden. Batavia meldt dat » 
Rooswijk voor Amsterdam na gedagten sal overblijven tot de tweede versen- ding van scheepen onder ultimo december aanstaande om alsdan met twee scheepen voor Zeeland en drie of vier voor de kameren van het Zuyder- en Noorderquartier de resteerende pakken en specerijen over te brengen, soo men maar de schepen die daartoe nog uyt Nederland komen moeten vroeg genoeg aan de hand krijgt. 
De Weltevreden en Domburg zullen een verslag van de jongste gebeurtenissen meekrijgen. De lading van de vijf schepen van de eerste bezending bedraagt f 879. 492, verdeeld over » 
ƒ 206. 944 f 172. 518 f 151. 573 ƒ 212. 937 ƒ 135. 517 
Haarlem voor Amsterdam Overschie voor Delft Voorzichtigheid voor Rotterdam Hoop voor Hoorn Vrijheid voor Enkhuizen De Haarlem vervoert o. a. textiel, kruidnagels, koffie en peper. De andere schepen vervoeren o. a. textiel, peper, specerijen en koffie. Er worden 17 wissels overgezonden t. w. v. f 43 1. 440, o. a. f 18. 1 06 door oud-ritmeester van de burgercavalerie Jan van ’t Hof en onderkoopman Willem Cornelis Visboom als executeurs in de boedel van schipper Marten den Breems aan diens erfgenamen in Amsterdam; f 70. 905 door predikant Libreght Augustus Behmer, leraar van de Portugese gemeente in Batavia als executeur in de nalatenschap van Johanna van der Burg, weduwe van visitateur-generaal Christoffel de Marre, 
aan Hendrik van der Graaff de Vapour, die gehuwd is met Adriana de la Barre en in Gorkum woont; ƒ 22. 303 door baljuw Hendrik Jacob van Suchtelen aan Everhard Brouwer en Hanke en Isaack Hesselink, kooplieden te Amsterdam; » 
en aan overgeschreevene capitaal 72. 820, 36 [ducatons], sijnde uyt rds. 
161 . 600,- capitaal en daarop in Rade van Indiën sub dato 22 augustii anno 1747 geaccordeerd intrest van één percento, dat door de Compagnie van de met ’t schip Overschie na Cabo de Goede Hoop te vertreckene staande vrouwe Constantia Helena ten Damme, weduwe wijlen den heer raad ordinair van Nederlands-Indiën Maurits van Aerden, geaccepteerd en waarvan eenhondertnegenduysent tweehondertdertig en driequart rijxdaeld. op ’t comptoir-generaal en d’ overige negenduysenteenhonderttwee en vijf agtste rijxdaalders, berekenende het surplus der ducatons tot 12 schellingen ider, ten voordeele der reckening van winst op silvere ducatons geteld op wissel soo na Nederland als Cabo de Goede Hoop overgeschreeven, omme navolgens de daervan geformeerde en verleende agt stuks wisselbrieven aan juffrouw Maria Ponderus, weduwe van den heer Pieter van Aerden, den weledelen gestrengen heer en mr. Johan van Nispen, raad ordinair in den Hogen Raad van Holland, beyde in ’s-Gravenhage, benevens den eerwaarden heer Eppo Sparringa, bedienaar des goddelijken woords in de gemeente van Scheveninge, de heeren Jacob Willink Meures, boekhouder van de thesaurier extraordinair, en Jan de Marre, examinateur van de Oostindische zeevaart, beyde tot Amsterdam woonagtig, uytgekeerd te werden. 
