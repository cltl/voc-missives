William Hoare kwam in 1618 als koopman van de Engelse Compagnie te Suratte en werd in 1620 naar Engeland gezonden om te rapporteren over het nemen van Engelse schepen door Nederlanders in het begin van dat jaar. In 1622 maakte hij een reis naar Mokka; hij was in 1623 pakhuismeester te Suratte. Hij repatrieerde 1626 en kwam 1628 weer uit als president van het Engelse kantoor te Batavia, dat hij naar Bantam overbracht; in 1634 agent in Perzië. , 
Arima, plaats op Kiushiu, niet ver van de westkust, benoorden het schiereiland Amakusu. 
De Erasmus bracht in juli 1628 de voor Nuyts in de plaats gegeven gijzelaars naar Japan en werd te Nagasaki vastgehouden. Door onvoldoende onderhoud ging het jacht daar sterk achteruit. Zie Nuyts, p. 33 en 34. 
Pieter Jansz. Muyser, opperkoopman in Japan, 4 dec. 1624 als commandeur van enige schepen van Thaiwan naar de baai van Manilla gezonden, 4 febr. 1627 fiscaal te Batavia, mei 1627 als tweede gezant met Nuyts naar Japan gezonden, 18 maart 1628 te Thaiwan aangekomen, secunde aldaar, in juli als gijzelaar voor Nuyts naar Japan meegenomen, waar hij 1631 stierf. 
Laurens Nuyts, zoontje van Pieter N., als gijzelaar voor zijn vader in juli 1628 naar Japan meegenomen, waar hij 29 dec. 1630 te Omura stierf. 
Jan Jacobsz. Bors kwam in 1621 als adelborst uit, aug. 1625 bevorderd van assistent op de Goede Fortuyn tot onderkoopman, 1632 in Japan, mei 1633 beboet wegens particuliere handel en als ondienstig naar patria gezonden. 
Joost Schouten kwam 1622 als assistent uit en werd, later als onderkoopman, tot begin 1629 gebruikt voor de handel op Siam, waar hij soms door de schepen bij vertrek werd achtergelaten. Van juni 1629 tot eind 1632 in Japan aangehouden, april 1633 tot april 1636 hoofd van het kantoor in Siam, aug. tot sept. 1636 gezant derwaarts. Hij repatrieerde jan. 1637 en kwam december 1639 in opperkoopmansrang, als commandeur van twee schepen uit. Te Batavia belast met de kas en het dagregister, feb. 1640 lid, iets later vice-president van de Raad van Justitie, begin 1641 als commissaris naar Malakka, 3 april gezant naar Atjeh, 8 nov. extra-ord. raad van Indië. Op 13 juli 1644 werd hij wegens crimen nefandum te Batavia geëxecuteerd. 
Ingaywatting, ook als Wanteongh vermeld, Chinees koopman te Amoy, handelend op Japan. 
Uit het hier vermelde zou men opmaken, dat het vrij burgersj acht de Parel voor het einde van het beslag reeds uit Japan mocht vertrekken. Daaromtrent is mij uit andere bron niets bekend. 
Sic. Bedoeld is blijkbaar, dat men zich te Batavia houdt aan de door de Compagnies- dienaren in Japan opgemaakte eis. Onze brief maakt de indruk in grote haast geschreven te zijn en de drie exemplaren wijken in kleinigheden van elkaar af. Het eerste heeft voor: „den eysch voor Jappan” „een goede partij e dienstige waren voor tselve landt”. , 
Hier eindigt het handschrift f . 200-201 . . 
Mij is niet duidelijk welke houtsoort hier wordt bedoeld; sapanhout is de houtsoort, die men gewoonlijk uit Siam haalt. Is Chiam van een verschrijving? 
