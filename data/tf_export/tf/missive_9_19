XIX. DIDERIK DURVEN, CORNELIS HASSELAAR, WIJBRANT BLOM, JOAN EVERARD VAN DER SCHUER, MICHIEL WESTPALM, HENDRIK VAN BAERLE, JOAN FRANgOIS DE WITTE VAN SCHOOTEN, HERMAN VAN BAYEN, ADRIAAN OOSTWALT, ADRIAAN VALCKENIER, DIRK VAN CLOON, J ACOB CHRISTI AAN PIELAT, JOAN PAUL SCHAGHEN EN DANIËL VAN DER MAAS, BATAVIA 25 maart 1732. Kol. Arch. 2072, VOC 2180, fol. 5001-5222. De Delfland beladen met 100. 000 Ib thee. Amboina, Banda, Ternate De Hogenes op 21 december met 200 last rijst via Makassar naar Banda , op 2 en 15 februari de Patmos en Purmerlust. Op 17 februari de Middelwoud, D'LJno en Windbuil naar Ternate ; 69 pakken Bengaals textiel op 6 maart met de Ondank naar Ternate 5 dito naar Amboina en 13 naar Banda. Totale waarde lading voor Ternate ƒ 169. 230. Makassar De Anna Maria op 4 maart naar Makassar , waarde lading ƒ 179. 988; per Hogenes ƒ 25. 209. Eerstgenoemd schip vervoerde tevens enkele gekwalificeerden , 75 militairen en 10 matrozen . Palembang Winsten Palembang 1730/31 f 9. 200 Lasten ƒ 27. 061 Op 23 februari was te Palembang aanwezig 3120 pikol zwarte peper , en 50 pikol witte. De Arend zal deze afhalen. W alter Christiaan Kruger opperhoofd van Palembang. Een korporaal en 6 soldaten derwaarts gezonden. Tien beladen pep ervaar tuigen gereed om de koninklijke ambassadeurs naar Batavia te vervoeren. Djambi Onvoldoende voorraad lijnwaad en staaf ijzer; verzoek om 7 gewone soldaten ter vervanging van overleden en zieke manschappen , ,, waarmede het [overigens] seer beswaarlijk zal uyt te houden weesen ingevalle de frequente ziekten aldaar niet komen te cesseeren' . Het opperhoofd vraagt overplaatsing na vier jaar dienst op ,, zo een miserabel , slegt en ongesond comptoir\ 110 pikol zwarte , 70 kati witte peper en 72 taël stofgoud in voorraad. 502% onderwicht op rijst met drie inlandse schepen uit Palembang aangebracht. Djambi is in rust , de vorst is in de bovenlanden , » 
voor solange Sulthan off liever Depattij Anum alsnog geen ander retraict zal hebben genomen en niet delogeeren wil uyt de rivier van Toncal. 
De vorst van Djambi tracht tegen te gaan datAdipati Anom opnieuw de pepergebieden binnen valt. Pangeran Sutadilaga , alias Raden Rachman , de broer van de Djambische rijksbestuurder Nata Mankunegara, heeft zich van Adipati Anom losgemaakt. 
Bengalen Op 1 maart vandaar gearriveerd de Meerlust met de gewezen directeur Jacob Sadelijn en een secrete missive d. d. 14 januari. Lading Meerlust f 289. 329. Aan de Coromandelse eis is wegens de onduidelijkheid ervan niet voldaan. De munt staat tijdelijk stil wegens de eisen van de nawab. Het voorstellen van de nieuwe directeur Beerenaard aan de nawab heeft de Compagnie 8000 ropia gekost , omdat de tegengeschenken , een olifant en een paard, geschatte waarde 4000 en 800 ropia, niet kunnen worden verkocht. Het geschil tussen de Engelsen en de nawab is door de tussenkomst van » 
den voorname Bengaalsen wisselaar Fettusjent zoverre - gebragt, dat de En- gelsche om die facheuse en niet minder schadelijcke affaire aan de Moorse kant niet ten strengsten geexecuteert te sien, sig bij een schriftelijk contract hadden moeten obligeeren vooraf zo aan Sijn Hoogheyt als eenige zijner voornaamste ministers te betalen een tantum van eenhondertvijffenseventighduysent ropias. Ten tweeden, dat zij binnen de tijd van ses maanden zullen moeten procureeren een koninglijk firman of bevelschrift, waarbij zig opnieuw gequalificeert zullen sien haren handel sonder betaling van thol te mogen drijven, dogh indien zulx te hove niet werd geobtineert, dat zij Engelsche haar alsdan zullen moeten submitteeren de nadere discretie van den nawab. Ten derden dat zorge sullen moeten dragen voortaan voor haar residentie Calcatta geen andere scheepen dan die van de veritabele Engelsche Compagnie beladen worden. Ten vierden dat met zodanige kielen niet dan Europeese en geen de minste inlandse waren vervoert wierden. Ten vijfden geen andere handelplaatsen aan te houden, als haar ten tijde der regeering van Orang Zeeb zijn toegestaan. Ten sesden dat zij voortaan geen coopmanschappen, toebehoorende de inlandse marchandeurs, meer onder haar protectie zullen komen te neemen. Ten zevende, aan geen particuliere meer destecken of paspoorten te verleenen. Ten agtsten voortaan ook geen zout of inlandse wharen met haer vloot meer na Pattena te vervoeren. En om alle het voorsz. punctueelijk naar te komen, men zegt den nieuw Bengaalsen gouverneur, het gewesene Cassembazaars opperhooft mr. Stakhousen zig op eygene authoriteyt sonder toestemming van den Calcatsen Raad verobligeert zoude hebben bij zeeker verbandschrift, van welk translaat men ons per eerste occasie een afschrift zal toeschicken. En men inmiddens verder te bedeelen komt dat na het voorsz. getroffene accoort den nawab dies militaire magt van alle uytgesette posten had laten intrecken en alle gevangene Engelsen op vrije voeten doen stellen. r 5026 v. 
De Engelsen zullen er zonder een tweede geschenk in geld niet af komen, terwijl hun particuliere handel is geruïneerd. De Engelse retourvloot te Patna is op het nippertje ontsnapt aan beslaglegging en afpersing door de onderkoning. Ook hier zouden zij zich verplicht hebben binnen vier maanden een bevelschrift te bezorgen voor de vrijstelling van tolgelden. Een afschrift van de Franse parwanna om in Bengalen te mogen handelen is meegezonden met onderhavige missive. Patna: Door gebrek aan vaartuigen 37. 890 van de 56. 000 man salpeter verzonden. Het verlies op 14. 600 man die zijn ingekocht toen al duidelijk was dat er onvoldoende schepen waren, is het personeel te Patna ten laste gelegd; dezen verzoeken hiervan vrijgesteld te worden. Inkoop salpeter tegen 25ls ropia de man. Door de droogte hogere kosten vanwege het overladen; 467 kisten opium ingekocht a 128 en 130 ropia de man. Aan de eis van 1200 kisten moeilijk te voldoen, » 
zo door de preutsheid der cooplieden, als het onbesuyst woelen der Engelse, voor wiens reekening bereeds over de 800 kisten na beneden versonden - waren. 
Deze betalen 139 a 145 ropia per man. De aanbesteding van de Bengaalse stoffen is opgedragen aan de ,, voorkoper ” Hieraram, die i. p. v. de overleden makelaar Lalotaalsing 
is gekomen. Ivoor is niet met winst te verkopen in Patna. Een poging van het nieuwe opperhoofd De Munt om de peshkash of jaarlijkse recognitiegelden aan de nawab te doen verminderen , heeft geen succes gehad. Hij vermeldde wel in zijn rapport dat ,, er hoope was , dat gemelte servituit te stoppen soude zijn met de in het jaar bevorens daarvoor betaalde somma' \ Aan geschenken 33. 600 ropia betaald. De zaak tussen het gewezen opperhoofd van Patna , Pelgrom, en de wisselaar Galabray in 1729 leek afgedaan. Maar bij Pelgroms vertrek had » 
voorsz. grootwisselaar van den nawab besolliciteert - een perwanne of bevelschrift om gedagte Pelgrom zijn vertrek uyt Pattana na Houglij te beletten, hetwelck dat opperhooft zodanig in verlegentheyd heeft gebragt, dat bij Pattanaas schrijvens van den 10en november is komen te versoeken tot afdoening van opgemelte facheuse zaak aldaar een jaar te mogen overblijven. 
De zaak lijkt gunstig te zullen aflopen. Op 18 november is de eerste Patnase bezending voorspoedig te Hooghly aangekomen , van de tweede door een zware storm twee pattalas Pattalas, bengaals pateli, platbodem schip, op de Ganges gebruikt voor transport van salpeter en andere goederen. 
met salpeter verongelukt tussen 7 en 8 december. Wegens de lage waterstand van de rivier en het droogvallen van de Murshiase zandbanken heeft men opium en artillerie een eindweegs over land moeten vervoeren: kosten per pak 3 ropia en per kist opium 2, een plunjekist 1 ropia; voor het dragen der tenten en verdere bagage 11 en 8 anas per man. 38 lichte vaartuigen naar Kasimbazar gezonden voor de opium. Twee sloepen bemand met 1 luitenant 36 soldaten en 8 bosschieters uitgezonden om een alternatieve route te onderzoeken. In het tekort aan grove lijnwaden voorzien door 2000 stukken Guinees die hun juiste lengte niet hadden , tot salempuris en ger assen te scheuren. De Engelse notaris in Calcutta heeft een protest ingediend tegen het in beslag nemen van de Success te Batavia. Op 11 januari is de Huis ten Donk in de Ganges gearriveerd. De nawab heeft beslag gelegd op 62. 500 ropia in de Kasimbazarse munt ter voldoening van het Nederlandse aandeel in het door de Engelsen en Nederlanders gezamenlijk beloofde bedrag voor het ,, absoluut" verdrijven der Oostendenaren. De Engelsen zouden betaling van hun deel hebben toegezegd om het tolconflict op te lossen. Daarop is de Kasimbazarse loge door een moorse officier, » 
sijnde een neev van den zogenaamde ’s Compagnie’s beschutsheer, Hagie Ah- met, in name Chijrullabeek, met aansegging dat den vorst sonder eenig uytstel begeerde door ’s Compagnie’s bedientens betaald zoude werden de restantpenningen ofte de helft van voorschreven somma, zijnde 62. 500 ropijen, dewijl Zijn Hoogheyt voldaan had aan het contract met het doen stil zitten den voorsz. Brabandse illigitime traffiquanten, die thans geen meerder manschap bij haar hadden als gerequireert werden tot het bewaren harer overige goederen , met bijvoeging door hem uyt den mond van den nawab in presentie van diverse persoonen van aansien gehoort was, de Engelse zig bereeds door een compleete voldoening van haar pligt waren komte te quijten. 
De Engelsen te Calcutta beweren echter, » 
dat nooyt door haar aan iemand consent om voor reekening hunne heeren en meesters aan de ordre des nawabs eenig goed af te langen gegeven was, maar wel dat zij integendeel door hunne inlandse bedientens onderregt waren, dat den wackiel van de Nederlandse Compagnie, in name Rajaram, volgens het seggen van dikgemelte Chijrullabeek tot voorsz. afgave zoude bewilligt hebben. 
Na de inbeslagname van de Nederlandse gelden hebben de troepen van de nawab de Engelse loge te Kasimbazar bezet. De Engelsen polsen de Nederlanders over een gezamenlijke militaire actie. Het Nederlandse personeel te Hooghly vreest echter » 
voorsz. Engelse propositie nergens anders om geschiet te wesen dan haarlieden de pols te tasten, en men overzulks om aan de eene zijde door een onbesonnen toestemming niet ligtvaardig met een geringe magt iets te wagen waardoor men ’s Compagnie’s wegen met den nawab in een groot labijrint konde geraken, en aan de andere zijde om de heeren Engelse door een absolute afwijsing geen occasie te suppediteeren, daarover naar Europa aan hare meesters op een quaadaardige wijse te schrijven, alsof men ’s Compagnie’s wegen nevens deselve geen cordaatheyt genoeg hadde voorsz. defensie bij der hand te neemen, 
doet men een tegenvoorstel. Om wederzijds wantrouwen te voorkomen belooft men nu elkaar inzage van de terzake doende correspondentie. De Compagnie blijft protesteren. Na nader overleg op 29 december te Calcutta is op 1 januari gezamenlijk besloten noodgedwongen aan de eis van de nawab toe te geven. Er is niet aan te ontkomen , tenzij men een gewapende expeditie wil wagen. Het nieuwe opperhoofd Beerenaard biedt zich hiertoe als leider aan. Batavia vreest door de Engelsen gebruikt te worden. De zaak zou zijn veroorzaakt door het inheemse personeel van de Engelsen; men schrijft » 
dat, eerstelijk, de principaalste redenen, waarom den nawab de E. Compagnie voorsz. geldsom is komen af te perssen, dies eygenlijcke oorspronk heeft gehad omdat de inlandse bedientens van de Engelse en wel voornamentlijk een Herrij Kirsten, onder het assopiëeren zijne meesters questi aanleyding heeft gegeven tot gedagte pretentie; ten tweeden het zeggen van Chijrullabeek; ten derden dat den hofminister Alemsjet benevens Hagie Ahmet, in bijwesen van ’s Compagnie’s wackiel en meer dan 20 andere persoonen gedagte Herrij Kirsten toegevoegd had, door hem belooft was de restand penningen der Oostendische affaires te zullen betalen, voor zoverre die geaccordeert waren tot bij legging der apparte Engelse verschillen; ten vierden zeker briefke door de heer Hagie Ahmet geschreven aan Chijrullabeek waarbij gecertificeert werd dat gedagte Herrij Kirsten voorsz. beloften zoude gedaan hebben in presentie van gemelte Hagie, den duwan Alemsjent den wisselaar Fettusjent, en den overste Alawerdichan. 
De Engelsen ontkennen deze aantijgingen en beschuldigen de Nederlandse wakil Rajaram ervan » 
vooreerst dat gemelte Chirullabeek haar portie eysschende geallegueert had de Hollanders een goede en secure borg hadden. Ten tweden, men rapport had ontfangen de portie der Hollanders gereed was. Ten derden dat eenige hofministers haar geraden hadden het exempel der Hollanders te volgen om elders zodanige somma gelds te namp- tiseeren dat den nawab aldaar altijd het bedragen konde vinden - waarbij dan ook nog komt, niet alleen dat het Cassembazaars Engels opperhooft met stilswijgen had gepasseert het verwijt van Chijrullabeek , dat Herrij Kirsten de voorsz. voldoening belooft had, maar ook derselver ontdekte sinistre toeleg in het formeeren van zeeker klagtschrift, over het geweld de Engelse aangedaan, en welkentwegen men gerne gewild had den vorst te kennen was gegeven, dat het uyt de munt genomene geld zowel de Engelse als de Nederlandse Compagnie was toebehoorende, en waardoor zekerlijk den nawab een nieuwe pretentie zoude gemaekt hebben onder voorgeeving men het silver der Engelse, nevens dat van U Ed. Hoogagtb. op een clandestine wijse in ’s conings munt (waarvan deselve uytgesloten zijn) liet verstempelen, hetwelke dan ook ligtelijk zoude hebben veroorsaekt Zijn Hoogheid geen swarigheyd hadde gemaekt het restand van de te dier tijd in de munt berustende ’s Compagnie’s contanten daar was komen uyt te halen. 
Namptiseren komt van nantir, een onderpand stellen. 
Geruchten over een Oostendenaar onder Franse vlag achter Punt Palmeras. De uitgezonden Ridderkerk en het Engelse fregat Francis hebben niets gevonden, wel is in de monding van de rivier de Douvren een Oostends sloepje onder keizerlijke vlag genomen met daarop een zekere Joseph Mereth en Louis Jan Baptist. Moeilijkheden met de Fransen door » 
een lomp geval, gecommitteert door de schippers van gedagte treinscheepen Sijbecarspel en Ridderskerk, die contrarie den teneur harer instructie op een onbesuysde wijse hebben konnen goedvinden, den capitein van een de rivier afdrijvend Frans schip genaamt La Vierge de Grace door twee hare onderstuurlieden tot drie diverse malen toe te laten afvorderen desselvs zeebrief; dog welke capiteyn wanneer door gemelte stuurlieden voor de laaste reyse daarover is aangesprooken geworden, tot andwoord zoude hebben gegeven, dat om zijn meesters pas te sien, een der Nederlandse capiteins selver moesten komen, gelijk dat ook kort daarop door het deputeeren na derwaarts van den schipper van ’t jagt Ridderskerk, Gerrit Klinkhamer (geassisteert met een sergeant, dewelcke de France taal konde spreeken) effect gesorteert, dog bij aan boort kooming van voorsz. France bodem den daarop commandeerende capitein, gedagte schipper Klinkhamer niet alleen op een impertinente wijse verthoonen van zijn passé geweygert, maar bovendien de stoutheyd gehad heeft, denselve op een brutale wijse binnen de scheepscajuyt in arrest te houden, en de sergeant onder het halfdek in de boeyen te sluyten, mitsgaders U Ed. Hoogagtb. matroosen met gewapend volk uyt de schuyt doen haaien en tot des avonds aan boort te houden, wanneer gelargeert, dog mits het te dier tijd opkomende ruw weder op versoek van gemelte schipper Klinkhamer aldaar verbleeven tot ’s anderen daags ’s morgens. 
Men had wijders dit mislijk voorval in overweging genomen en dientwegen geoordeelt best te weesen daarover aan de Francen niet te doleeren, alsoo men zig wel verzekert hield, daarop door deselve niet dan een bitse andwoording zoude volgen, gelijk ook op den 15e december passato gebeurt is, dat de France directeur en zijnen Rade ten eygenste dage haren secretaris aan de Houglijse ministers zijn komen af te senden met een gantsch onbeleefden brief waarbij over gedagte geval zeer geklaagt en geprotesteert werd wegens de gepleegde brutaliteyt van voormelte schuytsvolk, die de Francen zeggen niet alleen op een bespottende wijse haar scheeps-equipage hebben veragt, maar ook voormelte sergeant den twede capitein van gedagte France bodem met rottingslagen gedreygt, mitsgaders gesegt hadde, dat twee van de vier der te dier tijd in de Ganges leggende Hollandse en Engelse treinscheepen de rivier om voorsz. hare bodem te vervolgen quamen afsacken, met bijvoeging dat door sodanige gedoentens geschonden en verbroken wierde de nauwe alliantie tusschen de coning haere meester en de heeren Staten Generaal - zijnde daar¬ op door gemelte Francen bij een tweede brief sub dato 22 december voormelt geandwoord en daarnevens ook te kennen gegeven, hoe den gouverneur en Raad tot Pondecherie, haar in den jaere 1730 gebruykte indulgentie om de passen hunner afgaande en opkomende chialoupen door de overheden der Nederlandse en Engelse treinscheepen te laten examineeren gereprocheert hebben. 
Een delegatie van twee Engelsen en twee Nederlanders naar de Franse Raad heeft geen effect; men heeft zich » 
bij provisie daarmede gecontenteert gehouden en meteen beslooten - de France vlaggen ongemoeyt te laten passeeren en daarvan de nodige kennisse te geven aan de overheden der treinscheepen. 
De Engelsen geven weinig medewerking bij de opsporing en uitlevering van twee van de Nederlandse treinschepen gedroste matrozen , hoewel zij daartoe verplicht zijn. Men besluit echter niet te hard op uitlevering aan te dringen, » 
wegens het bedeelde der schippers van U Ed. Hoogagtb. treinscheepen, wegens de sobere constitutie van die der Britten dewelcke alleen geen chialoupen tot voorzeylders bij haar hadden, maar ook boven des op het Engelse commandeursschip niet meer dan omtrent 60 a 65 en op het ander maar 20 a 30 Europeese koppen gevonden wierden, en tot welk voorneemen de Houglijse ministers al verder zeggen, des te eerder waren getreden, omdat men zig verzekert hield, wanneer de heeren Engelse daarover wierden aangesproken, zij geensints manqueeren zoude heymlijk die kielen ten eersten van de nodige manschap te voorsien, en alsdan komen voor te geven, men haar met verkeerde beschuldinge gegraveert hadde, gelijk die natie daaromtrent niet viesvalt, en de Francen ondertusschen lustig beesig zijn door kragt van rijkelijk ontfangene zilver, hun vervallen commercie in de Bengaalse landen zodanig te herstellen, dat men hertelijk begint te twijffelen of den vernietigden Oostendischen handel door het canaal van die natie niet wel een nieuwe route heeft gevonden. 
Op 6 maart met de Wolphaartsdijk aangekomen mr. Daniël van der Maas, raad extra-ordinair, met brieven d. d. 31 januari ; waarde lading ƒ 194. 062. De zeebrie/ van de Wolphaartsdijk was zoek geraakt. De 25 militairen die hun tijd hadden uitgediend worden niet vervangen omdat in januari jl. besloten was de tocht naar Patna met 100 man minder uit te voeren. De Geertruid op 12 januari in Bengalen gearriveerd. De Engelsen hebben hun deel in de vordering van de Nawab Susakhan voldaan, » 
zijnde ondertusschen op ’t bevel van dien vorst de met gewelt uyt ’s conings munt gehaalde 62. 500 ropijen van U Ed. Hoogagtbare aldaar wel weder ingebragt, dog ook meteen door denselve op een dreygende wijse de vrijwillige voldoening van die somma gepretendeert geworden. 
Het personeel moet blijven aandringen op de totale verdrijving der Oostendenaren. Weinig vertrouwen in de hulp van de nawab, door wie » 
aan d’E. Compagnie verleent is geworden een perwanne op den Houglijsen fausdhaar Pierchan waarbij dien gouverneur gelast word de aan de Ganges nestelende Vlamingen te doen decampeeren met de France scheepen, dat eerder na raillerie dan ernst gelijkt, dewijl den vorst niet onbekent is geweest ter dier tijd in voorsz. Bengaalse rivier geen een bodem van die natie meer te vinden was. 
Men schrijft ook dat » 
het voormelte verovert Oostendisch chialoupje geprojecteert is geweest om na de factorij van die natie ter custe Chormandel, Covelang genaamt, een nieuw opperhooft benevens eenige provisiën over te brengen. 
COROMANDEL Op 29 februari per Westerbeek een brief van Nagapattinam d. d. 23 november, per Landskroon op 14 maart een brief d. d. 27 oktober. In 1731 87. 050 Ib foelie, kruidnagels, nootmuskaat en kaneel, 429. 883 Ib peper, 150. 4861b Japans staaf kop er, verder zink, spiaul- ter , tin , ijzer , 166. 873 Pulicatse ropias, 37. 510 Ib asa foetida, ruinaswortels, thioli mandosti Thioli mandosti, wortel waaruit verf werd bereid, volgens Beschrijvinge 2e boek, deel II, 461, was mandosti een andere naam voor ruinaswortels. kamfer, 425 stukken laken en 1178 stukken zijde. De winst bedroeg ƒ 646. 797. De winsttoename vergeleken bij 1730 vooral te danken aan de vergrote omzet in fijne specerijen, spiaulter, tin en Pulicatse ropias. Verminderde omzet in peper, staafkoper en zink. Sinds de prijsverhoging van staafkoper in 1726 gaat de omzet voortdurend achteruit. De eis bestaat uit 3200 marken baar zilver, 13. 552 Ib foelie, 160. 000 Ib kruidnagels, 170. 000 Ib nootmuskaat, 400. 000 Ib peper, 400. 000 Ib zinklood. Met de Hof niet altijd Winter is op 7 oktober verzonden 5000 mark baar zilver, 20. 000 Ib kruidnagels, 3850 Ib foelie en 20. 000 Ib peper. De Wolphaartsdijk zal half april naar Nagapattinam vertrekken. Weinig verwachting van de textielinzameling. In 1731 in geheel Coromandel slechts 1573 pakken ingekocht, » 
terwijl alle die slegten insamen van doeken na het jongst ontfangene schrijvens der bediendens soowel van Bengale, als Ceylon en Cormandel herkomstig zoude weesen van een ongemeen droog saysoen, en de daardoor slegt geslaagde gewassen van granen en cattoen. 
De Nagap attinamse handelaren zien geen kans het gevraagde textiel voor 1732 te leveren wegens de hoge prijs van en het gebrek aan katoen. Een verzoek om prijsverhoging is door de Compagnie geweigerd. Een lijst met de prijzen van katoen sinds november 1 726 wordt overgezonden. Tussen 2 november 1726 en 8 oktober 1731 is katoen in prijs gestegen van 41! t> tot 6 pagode per 100 Ib op de bazar, katoenen garen van 7% tot 12 pagode per 100 Ib. Te Sadras katoen tussen 12 november 1726 en 8 oktober 1731 gestegen van 32b tot 7lh en katoenen garen van 83b tot 1302 pagode per 100 Ib. Vanwege de moeizame inkoop wordt geen poging gedaan het patriase verzoek het lijnwaad in stukken van 51 el te doen aanbesteden uit te voeren; men blijft bij 50. Batavia zal i. p. v. Coromandel trachten aan de eis van 600 last rijst voor Ceylon te voldoen. Twee Deense schepen, te Trankebar door inheemse kooplieden bevracht, in september naar Atjeh vertrokken, een ander op 20 september naar Kopenhagen met 149 pakken kleden en 120 staven inlands ijzer. Een ander zou spoedig volgen. Bericht uit Nagapattinam d. d. 5 september dat » 
in Pondecherij 12 France soldaten haren capitain geweldadig hadden geatta- cqueert met stokslagen, daarover een van die zoldaten was opgehangen voor de wooning van gedagte capitain, en nog 2 andere in hegtenis gezet. Item dat derwege de vreese voor een algemeene oproer, onder de gemeene militairen aldaar, seer groot was gebleven. Wijders schijnen tusschen de Portugeesen en den roover Cangi Angria eenige verschillen te zijn ontstaan, nadien den viceroy in Goa van daar een Portugees freguat na Pondecherij had afgesonden, met ordre om sijnentwege van den Francen gouverneur Lenoir te versoeken adsistentie van manschap en ammunitie, hetwelcke toegestaan zijnde, soo stond dat Portugeesen schip in Compagnie van nog twee g’armeerde France scheepen de reyse van Pondechery na Goa te onderneemen. 
Van primo september 1730 tot ultimo augustus 1731 te Porto Novo aangeweest 12 scheepjes en 4 brigantijntjes uit Bengalen, Surat, Malakka, Kedah, Madras, Pondicherry, en Trankebar, die naast levensmiddelen ruwe zijde, zijden en gouden stoffen, lijnwaden, tin en ivoor hebben aangevoerd. Vandaar zijn naar Mokka, Goa, Atjeh, Kedah en Perak verzonden 2759 pakken lijnwaden en kleden. Door een schip uit China te Pulicat aangebracht 54. 384 Ib poedersuiker, 11. 640 Ib kandij, staafkoper, aluin, radix China en 16. 740 
Ib peper; 2759 stukken lijnwaad door een brigantijn naar Malakka en door een thoni naar Ceylon gebracht. Verder wordt gemeld » 
dat tzedert het vertreck van 't bekende Oostendisch schip De Fenix uyt de rheede van Trancquebare bij de Nilloersen regent Sayd Moestachan nader aansoeck soude zijn gedaan om een plaats ter opbouwingh van een casteel voor die illegitime handelaars tot Kistnapatnam onder beloften van een geschenck, soo voor evengemelte inlandse regent als den nabab Soudalachan; ook dat door den laastgemelten bereyds daartoe al licentie soude zijn gegeven en men tot den opbouw van dat fort, al werkelijk beesig soude zijn, dog alle die geruchten waren kort daaraan verdweenen, nadien men tot Nagapatnam door ’s E. Compagnie’s courantier aan ’t hoff van gemelte Sadoulachan uyt Arcadoe was berigt, dat aldaar derwege niet het alderminste vernoomen was, al egter hadden de Nagpatnamse bediendens dien courantier gelast allesints alderwege een oog in ’t zeyl te houden, waardoor ook vervolgens was ontdekt geworden, dat een der Oostendenaren van Kistnapatnam na voormelte hoff weesentlijck in optogt was sonder dat tot dien tijd nog had kunnen werden vernoomen tot wat eynde, dog was daarentegen omtrent dienselve tijd bij geruchten tot Nagapatnam bekend geworden, dat uyt Trancquebare na Covelang was gereyst den secretaris der Oostendenaren ’s jaars bevoorens uyt Bengale gearriveerd. Ook was almede door dat volck voorgegeven dat binnen korten drie a vier haarer scheepen voor Covelang soude opdaagen, dog waaromtrent bij de onse geen gevolge waren vernoomen, nog ook niet ontwaard waar voormelte schip De Fenix na dies vertrek uyt Trancquebares rheede was beland. Ceylon 
Op 29 februari en 14 maart vandaar aangekomen de Westerbeek en Landskroon met brieven d. d. 17 en 31 januari van Colombo en 19 januari van Galle. Lading Westerbeek o. a. 1750 balen fijne kaneel, waarvan 500 voor de Indische handel. De Landskroon vanwege ernstige lekkage alleen voor het overbrengen der adviezen en papieren aangewend. De resterende 1232 balen kaneel vermoedelijk per Meermond, dat in Malabar hout voor Ceylon afhaalt. De vrouw van Dirk Bierens, voorzitter van de Ceylonse bloedraad, naar Batavia per Westerbeek, evenals de Bantamse pangeran Aria Purbaja. De voor patria bestemde retourschepen zijn pas op 10 december uit Galle vertrokken. Het gezantschap naar Kandy van kapitein Johan Wilhelm Schnee is zo succesvol verlopen dat hij is aangewezen om de geschenken t. w. v. f 7653 naar Kandy over te brengen, en om de vorst toestemming te verzoeken tot het schillen van kaneel en vervoeren van olifanten via Puttalam naar Ja ff na, » 
mitsgaders bij goede gelegentheyt aan de hofsgroten te communiceeren d’imper- tinente gedoentens der Putelangse wanniassen, die hun niet hadden ontsien in de maand junij des voorleden jaars met haar vieren nevens den Putelangsen canne-cappul of schrijver en nogh eenige bediendens, met 12 vaartuygen tot Calpettij aan te brengen een nooyt gehoorde quantiteyt van 11a 1200 ammenams koninglijcke schat arreek, zoals die door haar was genoemd geworden, onder verder voorgeven dat zijlieden daarmede door den dessave van Putelang na derwaarts waren gesonden om die vrugten ten spoedigsten aan U Ed. Hoogagtb. dienaren aldaar over te leveren, en daarvoor de betaling t’ontfangen sonder eens te hebben willen gedoogen dat deselve souden gegguarbuleert werden, nietjegenstaande de Calpettijse bediendens bevonden hadden deselve alle ten eenemaal verrot, stinckend, en ondeugend, zomede volgens bekomene informatiën wel met ruym 500 groote ammenams particuliere boutiqueros arreek door gedagte wanniassen vermengd waren, begeerende nog daarenboven seer onbeschaamd en met veel affronteuse, brutale expressiën, dat d’E. Compagnie die arreek tegens het aloud gebruyk zoude moeten accepteeren jegens 24 instede van 26. 000 stux ider ammenam en zulx voor 4V2 rds., zodanig deselve door Haar Edele aan een ider vernegotiëert werd. Dog zulx die onbeschaamde knapen na haar zin niet gelukt sijnde, hebben deselve al verder de hardiesse gehad gedagte noten voor reecquening van d’E. Compagnie ter gemelte fortresse te laten verblijven, en sonder eenige de minste preadvertentie na Putelang terug te keeren, zijnde ook in gelijcker voegen vier andere wanniassen, nevens een Bramine en drie cannecappuls in de maand augustus daaraan ter gemelde fortresse verscheenen met een thonij beladen met peper, die zij te kennen gaven uyt ’t koninglijk dispens, en ter ordre van den hiervoren genoemden Putelangsen dessave, door haar aangebragt te zijn, om die aan d’E. Compagnie te leveren, met speciale last, om voor de bhaar van 480 lb 45 pagoden te moeten ontfangen, nietjegenstaande de Ceylonse hoofdministers haarluyden kort bevorens duydelijk hadden doen bekend maeken, dat de E. Compagnie gewoon was bij inkoop van dat grain 25 rds. de bhaar van 500 lb te betalen, en de Calpettijse bediendens ook waren geordonneert geworden gemelte corl voor die prijs van haar aan te nemen, indien zij deselve daarvoor wilden leveren, dog deselve zijn niet te persuaderen geweest, om haren peper en arreek wederom van Calpettij af te halen. 
Op het verzoek van de koning om vier blonde of spierwitte Spaanse pruiken kan slechts één geleverd worden. Op 8 januari is Schnee te Attapitti aangekomen. Te Galle nog 382. 490 lb peper in voorraad. Daarna per Meermond nog 675. 350 lb peper uit Malabar te Galle aangebracht. Per Mijnden volgen nog 800. 000 lb, en een partij met de Assenburg. Zodra er scheepsgelegenheid is, zal 2. 000. 000 lb naar Coromandel worden verzonden; door de parelvissen j in de bocht van Condatchie geen inheemse vaartuigen beschikbaar. Wegens de goede vooruitzichten is op 30 december besloten ,, een generale uytschrijving te doen van een volkome halve visserye voor Vb wallie en 400 thonijs”. Er is haast bij omdat veel oesters reeds dood zijn. Door tijdige regen goede ontwikkeling van de katoen in Madurai. Geen gunstig vooruitzicht voor de rijstoogst in Coromandel. Verzoek om 600 last van Java. De Wendela aangewezen chancos van Ceylon op te halen en er rijst uit Tegal heen te brengen » 
Wegens den theuver werd ons bedeeld dat denselven sedert het afgaan der advisen aan U Ed. Hoogagtb. nog in sooverre aan de hand gekomen is, dat hij niet alleen door zijnen regent Lebe Neyna in afkorting van desselvs schuld 2000 pardauws heeft doen afleggen, maar ook daarenboven de buyten den intrest op ’t capitaal van 3000 pardauws nog ten agteren staande 12. 2545/s fanums volgens een obligatoire ola, op de thollen doen verevenen, tonende zig egter ongenegen gemelte interest te voldoen, onder frivole pretexten. Waarop de Ceylonse hoofdbediendens bij missive van den 5e januarij die van Tutucorijn hebben aangeschreven, voortaan geen verder movementen dientwegen meer te maeken, maar die penningen sonder positive remissie te laten heensloeren en die te houden tot een troup de reserve ter beteugelinge van hemselven, wanneer wederom met zijn oude nucken op de baan mogte komen, zijnde overzulx daermede de geschillen tusschen d’E. Compagnie en voornoemde theuver beslist, ’s Compagnie’s respect hersteld en de derwaards gesondene militie terug ontboden. 
Verder dat » 
den heer Mallabaars commissaris hiervoren gemelt ten behoeve van den boedel van den Kilckaresen resident Reynier Helmond tot Couchim zeeker schuld van eenen Caymel Poy, groot 602 2h Madureese fanums hadde geïnt en dat die van Chekoeti Nachoda ten bedrage van 6605/s diergelijke fanums ook stond ingevordert te werden, en daarenboven den theuverheer ook nog een ola verleend hadde, waarbij denselven zijne onderdanen komt te ordonneeren hunnen debet almede volgens de obligatiën aan d'E. Compagnie af te leggen. 
De goederen van Helmond en zijn secunde zijn publiek verkocht. Wissels van Ceylon t. w. v. 26. 088,/8 rsd. Er is op 1 augustus besloten » 
de aldaar in cassa aan handen zijnde duyten ten bedrage van 14455/ió rds. per de scheepen Assenburg en Meermond uyt Nederland aangebragt, tegens 5 stux voor een dubbelde stuyver, of een halve ligte stuyver ider bij placcaat gangbaar te maken, ’twelk den 8e daaraan gepubliceerd was geworden. 
Geen behoefte aan pagoden uit Nagapattinam. Te Jaffna » 
alwaar men genoodsaekt is geweest de inlandse recebedoors of ontfangers der Jaffanapatnamse landrenten en hooftgelden door derselver onwilligheyd in het opbrengen hunnen agterstal voor het boekjaar 1728 en ’29 in de ketting te doen klincken, hetwelk van dat gewenscht effect was geweest, dat deselve zedert in diverse payen aan d’E. Compagnie in minderinge van hunnen agterstal hebben opgebragt een montant van rijxd. s 31. 493 en 3 fanums, waardoor de hoofdministers ook reeden meynden te hebben om te vertrouwen dat de verdere agterstallen van 1730 en 1731 bij vervolg van vrugtbare tijden almede sullen verevend en voldaan raeken. 
Gouverneur en raden hebben een rapport opgesteld over de gewassen die men op Ceylon zou kunnen verbouwen. De sloep Elisabeth met 330 balen kaneel is op weg naar Galle zoek geraakt. 
Mokka De Westerbeek uit Mokka op 29 februari aangekomen te Batavia. De brieven d. d. 15 augustus die op Ceylon in de Landskroon waren overgeladen pas op 14 maart. Toen de residenten Jan Willem van der Sturk en Willem van den Berg en de boekhouder Pieter Flohr erop 18 februari 1731 waren aangekomen , duurden demoeilijkheden nog steeds voort , die » 
onder de brusque en tirannicque regeeringe van den presenten Mochasen gouverneur Facqui Hamed, zodanig ten top waren gereesen dat een ider en wel insonderheyd de benjanen en andere vremdelingen naar een beter en secuurder plaats begonden uyt te sien, en onder anderen op den 24e van voorsz. maand augusti een geheele troup ten getale van 60 benjaanse cooplieden, die 25, 30 en meerder jaren in Mocha en de daaromher gelegene landsteden gewoond hadden, bij gedagte gouverneur waren verscheenen en hunne demissie met grooten aandrang en kragtige sollicitatiën versogt, en na denselven omtrend zijne aangehoorde geldsugt, naar hun gering vermogen en daaronder ook sommige met de afgave van 1500 en 1800 Spaanse realen eenigermaten versadigt te hebben, ook voor een gedeelte geobtineert hadden, dog andere wederom, als in de afgave van zodanigen exorbitanten geldeysch van 1500 en 2000 gelijcke realen niet kunnende bewilligen, tegen wil en dank aldaar moeten verblijven, om naderhand nevens de overige benjanen en andere cooplieden weder voorwerpen van zijne ongehoorde extorsiën en geweldenarijen te werden, welk lot de Engelse en Fransche almede hadden moeten ondergaan. Ook was den aldaar wegens U Wel Edele Hoogagtb. resideerende ondercoopman Van der Sturk almede gantsch niet vrij geweest, want nadat denselven den hoofdwisselaar Mhamed Jassijn nevens ’s Compagnie’s maekelaer Wirsinsie Tricamp als afgesondene van gedagten brusquen en geweldadigen gouverneur op den le december 1730 om 7000 ropia aan coopmanschappen voor reekening van het beitelmaal of koninglijcke kamer seer instantig versoekende, eerst op een gants minnelijcke en declineerende wijse getragt hadde hun van dat oneygen en voor d’E. Compagnie zo ruïnees versoek te doen afsien. was denselven, na alvorens een resolutie genomen te hebben om nietjegenstaande zo meenigvuldige en sware bedreygingen van den gouverneur, alles wat desen boosen en stijfkoppigen in het herte mogte komen op te klimmen, ja selvs de dood, eyndelijk en ten laasten te sullen ondergaan, genoodsaekt geworden aan die messieurs volmondig te andwoorden, dat niet van meeninge was op die manier een enkeld stuk af te langen, dog dat den gouverneur, des nog blijvende begeeren, de deuren van ’s Compagnie’s pakhuysen konde doen openrammen, en daaruyt halen wat hem behaagde. En hij resident dan die onredelijcke behandelingen tegens alle wetten en zoveele verleende firmans of privilegiën strijdende, soude moeten aensien, maar dat hij gouverneur verzekert konde weesen dat, hadde hij eene stijve kop! zijne heeren en meesters eene stercken en doordringenden arm hadden, en haar gedult eens ten eynde gelopen weesende, seer gemackelijk raad soude weeten om haere agterstallen en betalinge eensklaps magtig te werden, en dat Mocha, ja geheel Arabiën niet bestand was om d’E. Compagnie daarinne te kunnen tekeer gaan, ’tgunt door die sendelingen betuygd wierd hun ten vollen en maar al te wel bewust te zijn, en dat uyt dien hoofde tragten zouden de verdere afvorderinge van coopmanschappen sonder betalinge den gouverneur uyt het hooft te praeten. Edog dese boodschap naauwelijks aan den gouverneur gebragt, en het successive gereïtereerd versoek soo door voorsz. maekelaar als de bediendens van gemelte hoofdwisselaar, op pretext van onvermogen, invoegen voormelt telckens afgeslagen zijnde of den 7e van die selve maand was den sabandhaar der benjanen ter ordre van den gouverneur des morgens al vroeg op een ezel waarvan hij onderweg gevallen weesende zijn regterarm boven den elleboog gebroken hadde) door de geheele stad gereeden om alle cooplieden uyt desselvs naam en uytdruckelijck bevel te interdiceeren ietwes in het minste bij de Hollanders te mogen kopen, onder bedreyginge dat hare ruïne alsdan voor de deure soude staan. Welcke interdictie gemelte resident als een eerlievend en getrouw dienaer voor het interest en belangen van U Weled. Hoogagtb. dan eyndelijk genoodsaekt hadde over dit groot ongelijk bij geschrifte in duydelijcke en klare termen op fundament van de jongst of het jaar bevorens ontfangene brief van den iman uyt de koninklijke hofstad Senaan bij gemelte gouverneur en desselvs secunde Jengi te protesteeren, en den eerstgemelte positive af te vragen wat hij in den zin hadde met d’E. Compagnie dusdanig te behandelen en zig selvs meester van het hare te maeken. En zo hij voornemens en zijn begeerte was dat de Nederlandse Compagnie de oudste en eerste van alle Europeërs aldaar handel gedreven en het beitelmaal of koninglijke schatkamer nevens de respective gouverneurs, boven alle andere de meeste en grootste voordeelen toegebragt hebbende aldaar geen handel meerder souden drijven, en vandaar opbreeken en vertrecken, dat hij sulx maar catagoris zoude beandwoorden, want dat hij resident nooyt mogte ten eenigen dage buyten onse speciale ordre en consent het debet of de schuld van het beitelmael soude vergroten, onder verdere betuygingen van dat de Compagnie Mocha seer gemackelijk soude kunnen verlaten. En ter zaeke het Rode Meir nog al verder dan voorbij Mocha heen zig was uytstreckende, den weg naar de Turkse coopstad Jedda, soowel als de Engelsen soude kunnen vinden en aldaer vrij beter en voordeeliger dan in Mocha hare specerijen, peper, zuyker etc. debiteeren; dat wijders geen Arbier moeste dencken dat een Hollander sigh evenals een weerlose benjaan zomaar soude laten ontkleden en naakt maeken. Maar ofschoon gemelte resident in desen zowel als in het schrijven van een twede briefje van protest in de Arabische taele aan voormelte Mochase secunde Jengi en gedagte hoofdwisselaar Mhamed Jassijn, die de oorsaeke van alle dese brouilleriën, vexatiën, en ongehoorde extorsiën bevonden was geweest te zijn, mitsgaders het doen van een personeele visite aan meermelte secunde om de continueerende dwingelandijen en tijrannicque behandelingen van den gouverneur aan de eene kant wel soude kunnen werden geoordeelt wat fors en hart te hebben geprocedeert, welckentwegen hij dan ook aan ons in sodanigen geval excus en pardon is versoekende, soo schijnen desselvs voorsz. behandelingen benevens het opsenden der brieven van doleantie over desen querelleusen en tijrannicquen gouverneur genoegsaam van eenen inhoud aan de iman dan wel den koning van Jemen of Het Geluckig Arabiën, Mansour Bilagh Sidie Hassaan en den wasier Sieeg Alie Rhaadja, naar de hofstad Senaan (die met de daarop ontfangene andwoorden van de twee eerstgemelte en de twee brieven door den iman aan den gouverneur geschreven en den resident open toegesonden om dusdanig aan hem overhandigt te werden, waarvan de copia per naasten U Weled. Hoogagtb. in het aankomend Indiaasch briefboek ingeschreven zijnde, zullen werden toegesonden) soowel als desselvs nadere personeele doleantiën tot reclaam van de op een specieus en opgeraept praetext opgevatte en gevangen gehoudene twee Europeesche matroosen bij meergedagten brusquen gouverneur en hoofdwisselaar Mhamed Jassijn, bij de eerste met den schipper van ’t schip Westerbeek, Pieter Bley, en bij den laasten met den tweeden resident Willem van den Berg geassisteert aan de andere kant niet alleen ten hoogsten noodsaekelijk, maer ook ten vollen van een gewenst succes en effect te zijn geweest; nadien men tzedert dien tijd geen aansoek meer heeft gehad om goederen en coopmanschappen voor reekening van meergemelt beitelmaal af te geven, en den gouverneur zijn bovengemelt gedaen verbod aan de cooplieden door den sabandhaar der benjanen heeft laten retracteeren, mitsgaders de twee gevangene matroosen terstond gelargeert zijn. 
Hoewel de kooplieden door de tegenwerking van de zogenaamde Compagniesmakelaar, Wir sinsi Tricamp , niet regelmatig de Hollandse loge bezoeken, is er op de specerijen en koopwaren ƒ 122. 895 zuivere winst behaald. Er is geen textiel verkocht, noch iets van de 200. 000 Ib Siams tin. De verkoop heeft in 1730 vooral bestaan in poedersuiker, kruidnagels, nootmuskaat en peper. In 1731 zijn verkocht 114 kisten kruidnagels a 53 rsd per frasel van 27 Ib meteen winst van 14227/s%, 1070 canasters poedersuiker, winst 31 3ls% 54canasters kandijsuiker, winst 31% en 190. 358 Ib Malabarse peper, winst 5004% . Lasten in 1730/31 ƒ 16. 052 Winst ƒ 81. 979 Geen inkoop van koffie doordat de prijs hoger lag dan 10 stuiver per Ib, of 93 a 95 Spaanse realen per bahar van 739 Ib. De Engelsen en Fransen betaalden 98 tot 100 realen, » 
gevende de residenten verders voor redenen van dies onmogelijkheyt en duurte dier vrugt, dat den iman de lasten en gerechtigheden voor de koninglijcke kamer van 2, 3 en 4 bharen koffij nu hebbende doen verdubbelen en een jaar in avance begeert, de berg- en landlieden zowel om die reden als dat het gewas somwijlen gantsch slegt komt uyt te vallen, en nog bovendien door de volckeren van misnoegde princen en rebellen met of sonder ordre geheele vlecken en landstreken met hare onderhorige landen geheel en al werden uytgeplundert en vernielt, hare coffijlanden ten eenemaal abandonneeren en daarvan afsien, mitsgaders op een andere wijse haar nooddruft komen te soeken; dat wijders ter saeke voorsz. volgens de algemeene getuygenisse geheel Arabiën althans niet magtig is 10. 000 baelen koffijboonen te leveren, daar ter contrarie in vorige tijden in de maanden van maart tot augustus 60. 000 balen alleen over Mocha, buyten en behalven die aan de kant van Jedda uyt Beitelfacqui jaarlijx vervoert zijn. 
De koffieuitvoer van Mokka bedroeg 1545 balen met een schip van de Franse Compagnie, 4000 met het Engelse Compagniesschip Hatshot, met een gehuurde gorab door de 
Engelse resident naar Basra 362 balen , door de gezamenlijke tranquen Tranquen. kleine open vaartuigen. of inheemse vaartuigen 3000 balen. Pogingen de schulden van Kasim Torbetti en Mohammad Jasin te innen of te verminderen zijn mislukt. De 2% courtage van de makelaar Wirsinsi was niet uitgekeerd, maar afgetrokken van zijn schuld, evenals de 3% tolgelden op omgezette handelswaar, ten bedrage van 2082 rsd, van de schuld van de koninklijke kamer. Het door de Compagnie te vorderen bedrag aan uitstaande schulden was hierdoor verminderd tot 17. 876 Spaanse realen. Waarde voorraden 137. 965 Spaanse realen. Enkele kleine geschenkjes uitgekeerd o. a. voor het terugbezorgen van de gedeserteerde schoolmeester Pieter Hoppenaar , en f 2145 aan de gouverneur voor „hulp” bij het lossen. Er was evenmin als in de twee voorgaande jaren een verzoek gedaan om het geschenk voor de iman te Sanaa. Een deel van de 4I5/16% of 9532 Ib onderwicht op de peper ten laste gebracht van de scheepsoverheid. Overeenkomst met de Engelsen wederzijds deserteurs uit te leveren, » 
nadien gemelte Britten bemerkt hadden dat zij door het gebruyken van represal- je en aanhouden van de seven gedeserteerde matroosen van die natie, die men met meergedagte kiel naar Ceylon heeft gesonden in het vervolgh vrij verre tekort soude schieten, want van U Weledele Hooghagtbare dienaren zijn van het schip Westerbeeck eenlijk tot de Engelschen gedeserteert een matroos, een hooplooper en een soldaat, en tot de Franschen twee soldaten. Ook was er op den le januarij anno passato een van de aan de wal bescheydene soldaten in naeme Jan de With van Amersfoort tot de Arabieren overgeloopen en door besnijdinge Mahomedaans geworden, om welcke redenen men zowel als tot voorkominge van veele onheylen en rusie goedgevonden hadden, buyten een man om als portier gebruykt te werden, geene soldaten op het vertrek der schepen meer aan de wal te houden, maar in dies plaatse twee Moorse pions in dienst aan te neemen. 
Zeven man personeel , onder wie de resident Van der Sturk, zijn te Mokka achtergebleven. Uit de boedel van de overleden oppertimmerman Joris van Venetiën zijn twee vaten of 176 Ib nootmuskaat geconfisqueerd. Geen Oostendenaren of andere onwettige handelaren gezien. 
Kaap de Goede Hoop Per Stadwijk brieven van 5 december 1731 op 29 februari aangekomen. Ieder is verplicht zijn ivoor aan de Compagnie te leveren. Java’s Oostkust Op 16 maart brieven van Semarang d. d. 22 februari en 2 maart. Op 17 maart 11 schepen naar Semarang en 7 naar Tegal gezonden. Het personeel is gewaarschuwd tegen » 
het employ van een excessiven ballast in de scheepen, het gebruyk derselve ten dienste van particuliere en de morsserijen die tot prejuditie van de Compagnie onder de subalterne residenten in swang gaan, na behooren te vigileeren. 
Het personeel te Semarang heeft om 30 schepen gevraagd; 20. 000 rsd half in ducatons, half in pasmunt naar Tegal verzonden. Te Rembang liggen gereed een sloep voor de waterschout, een sloep voor Amboina, een pantjalang, een tandjungpura, 4 platboomde schuiten en een schouw voor het merken van damp alen voor Batavia. De werfbazen is opnieuw een model voor de losboten toegezonden, aangezien de vorige adviezen niet opgevolgd zijn. Winsten 1731 f 38. 492, lasten 1731 f 324. 256, de lasten bedragen f 54. 381 minder dan in 1 730, en de winsten f 3605 meer. 
De kapitein Koolwagen op 10 februari naar Banda vertrokken per Patmos, dat ook de 60 gantangs djatizaad heeft overgebracht. De 150 last recognitierijst van de susuhunan geleverd te Surabaja; voorraad te Semarang 734 last en te Tegal 400 last. De reparaties aan de zaagmolen te Japara en de scheepshelling te Surabaja zijn voltooid , aan het kombuis en schafthuis te Pasuruan wordt gewerkt. Toestemming herbouw hospitaal en gevangenis te Semarang , aangezien » 
de laastgedagte plaats tot bewaringe der gevangenen ten hoogsten noodsaekelijk is, om redenen deselve wanneer in getal vermeerderen, ongelegentheyt veroorzaeken, en strecken tot belemmering der militairen, door dewelcke tot nog binnen de wagten hebben moeten bewaart werden. 
Kosten helling te Surabaja f 1436; reparatie residentswoning te Rembang f 4318. De susuhunan heeft om een boerenwagen en een trompetter verzocht. Men bericht » 
alsdat zijn egte vrouw de ratoe Pacoeboeana van een soon in de kraam bevallen was, en dat den vorst daarop nog tot een egte vrouw getrouwt hadde eene Radeen Ayoe Timbeleel, dogter van Zijn Hoogheyts oom, den in Malang overleden pangerangh Balitar, sooals ook door den erffprins Boeminata het huwelijck met Radeen Ayoe Alit, dogter van den overleden Radeen Tog Pattij, voltrocken was, en den rijxbestierder Danoeredja desselvs dogter Sitjibon hadde uytgehuwelijkt aan de soon van den tommangong Natta Joeda, dewelcke, benevens zijnen ouder broeder den tommangong Mankoe Joeda althans het gesag voerd over de landen van Keddoe, en uyt dien hoofde bij het een of andere voorval dien staadsminister almede niet weynig zoude kunnen te stade komen, alschoon zijn vermogen bij den vorst eerder schijnt te accresceeren als te verminderen. 
De commandeur Coyett nogmaals aanbevolen aan te dringen op een verzoening tussen Madura en het hof. De vijandschap tussen Tjakraningrat en de rijksbestuurder is echter te diep geworteld om verandering te kunnen verwachten. Tjakraningrat heeft aan Semarang geschreven » 
bij forma van waarschouwinge bekend te maeken, dat een land somwijlen gestraft werd, om de wille van een godloosen bestierder, met versoek dat sulx aan ons mogte werden gemaekt om daarin te voorsien, denoteerende daarmede na alle gedagten zijnen antagonist. 
De regent van Madura weigert de uitlevering van twee prauwen djukong van Sumenep, onder het voorgeven dat dit een represaillemaatregel zou zijn. Ook de Sumenepse regent trekt zich weinig aan van de Compagnie , » 
voor soverre betreft de tolplaats in de rivier Cadoeara, vermeit staande bij onsen jongsten, dewijl de gedane klagten door den regent van Pamacassan na alle waarschijnelijkheit gefundeert zijn, alschoon zulx door den eerstgemelte op de afvrage van het Sourabays opperhooft Rijklof Duyvens is ontkent, want den Chinees sabandhaar ter laastgemelte plaatse had het contrarie in zijn presentie staande gehouden, sonder dat hij vermogens was geweest iets verders ter vertooninge van sijn onschuld voort te brengen, integendeel is uyt desselvs arrogant andwoord zijn schuld en sustenue dat daartoe geregtigt is, ten vollen af te nemen, want dat bestaat in een voorgeeven, dat hem het gantsche land van Pamacassan als zijn erffdeel regtmatig toequam. 
De resident van de oosterstranden Tjitrasuma is niet in staat hout te leveren , maar belooft beter op zijn ,, onderregenten ” te letten. Er zijn plakkaten gepubliceerd tegen » 
het overblijven en swerven van overwalsche en andere natiën, en Chineese swervers, mitsgaders tegens het verpanden der Javaanse kinderen en ’t belemmeren der rivieren en spruyten door afgevaeren vaartuygen. Cheribon en de Preanger 
De weduwe van de panembahan is van een zoon bevallen , » 
van welcke verlossing aan ’s Compagnie’s resident de weet was gedaan door den pangerang Mohamat en tommogong Satja Di Poera, met versoek dat daarvan ten spoedigste kennis aan ons mogt werden gegeven, en meteene voorgedragen, dat den jongen prins zijn vaderlijke erfportie mogte aanvaarden onder het opsigt en bestier van zijne voogden tot desselvs meerderjarigheyt. 
Er is een » 
versoek van den patti Imbanagara, die den 21e november is komen te overlijden, en versogt heeft dat in desselvs plaats mogte komen te succedeeren desselvs susters soon, genaamd Groeda, die omtrent ses jaren oud is, met de titul van De Patti Imbanagara mitsgaders dat het bestier over land en volckeren, item ’s Compagnie’s zaeken mogte werden waargenomen door de depatti Jaga Baya Angonagara en Carta Di Nata, en zulks almede tot de meerderjarigheyd van genoemde jongeling, die na ’t schrijven van den resident daar de naaste toe schijnd te weesen, sooals zulx nog nader geconfirmeert werd bij een briefje van 15 februarij deses jaars waarbij den resident segt dat aan hem alle de staatsornamenten van den overledene depatti zijn ter hand gesteld. 
Een koffieloods van 120 bij 26 voet heeft ƒ 7900 gekost. Behoefte aan 20. 000 rsd in pasmunt. 
Bantam Op 17 februari te Batavia aangekomen de Oudenaarde met 1609 bahar peper , kostende ƒ 81. 912; nog in voorraad was 900 bahar. Op 29 februari de Oudenaarde opnieuw voor Bantam bestemd met 25. 000 Spaanse realen. De vorst een schenking van twee Ib kruidnagels en één Ib kaneelolie gedaan. Personalia. Een Europese korporaal en twee soldaten omgekomen bij een overval door slaven op hun prauw majang Prauw majang, soort vissersvaartuig. De sultan heeft zich na zijn ziekte op 16 februari voor het eerst weer buiten zijn dalem vertoond om te baden , met enige vrouwen , kinderen en een groot gevolg. De voorraad peper is aangegroeid tot 1000 bahar. Er zijn 1000 passen aan het personeel gezonden en 100 zegels. Op 7 maart was de pepervoorraad gegroeid tot 1700 bahar. De sultan zendt Aria Suraduta en Aria Wangsa Utama naar Batavia voor het afhalen van enkele uitgeweken onderdanen. Hij belooft tevens alle weggelopen slaven terug te zenden. De rijksbestuurder verzocht 100 pikol zinklood. Op 11 maart bericht over een gezamenlijke actie van Bantammer s en Nederlanders tegen de overvallers van de prauw majang. Op 10 maart reeds 1800 pikol peper. Batavia De Meerlust op 29 februari , Westerbeek 1 april, Wolphaartsdijk 6 maarten Landskroon 14 maart aangekomen; de Slot Aldegonde en Stadwijk op 21 en 29 februari voor de Kamer Middelburg, de eerste met 12 doden, de tweede met 107 man minder, van wie echter 68 op de Kaap waren gelicht ten dienste van de Huis te Marquette en de Wapen van Hoorn. Men vreest dat de P alias, Heinkenszand en Schuitwijk in de bocht van Guinee zijn vervallen , hetgeen » 
al veelmaals het lot schijnt te weesen der schepen die wat laat in het voorjaar uyt de Nederlandsche havens in zee lopen, en onder de linie doorgaans meer stiltens als andere aantreffen, hetgeene dan niet alleen de afleydinge buyten het ordinaire vaarwater door de vehementie der stroomen, maar ook omtrent de siektens van het volk veelmaals sodanige quade uytwerkselen veroorsaekt als bij het nevensleggende berigt van onsen chirurgijn-generaal - de novo werden aangeweesen met zijne nadere remarques en consideratiën op dat subject. 
Daniël van der Maas op 7 maart geïnstalleerd als lid van de Raad van Indië; hem zijn Cheribon en Bantam ter beschrijving gegeven in plaats van Pielat, die Siam en Timor heeft overgenomen van Schaghen; deze heeft Palembang en Djambi gekregen , Oostwalt Malakka en de Kaap, Van Baerle Japan en Amboina, Valckenier Banda en Mokka; de correspondentie met Delft en Rotterdam toegewezen aan Van der Schuer en het Noorderkwartier aan De Witte van Schooten. Verder geen verandering. Het opdragen van een essayeursrapport van de ropias door Wijbrant Blom buiten de Raad om, wordt veroordeeld en voor de toekomst verboden. Het rapport van Adriaan Oostwalt over de Palembangse expeditie is aangenomen. De indertijd tegen hem ingebrachte beschuldigingen zijn daarmee teniet gedaan. De secunde bij deze expeditie, Abraham Roos, is naar Batavia opgeroepen om zich te verantwoorden voor het zonder opdracht opbreken van Bangka. Het verzoek van de kapitein Jan Minut om restitutie van 647 rsd onkosten , gemaakt voor de troepen op Bangka is toegestaan en ten laste gebracht van de vorst van Palembang. De gewezen luitenant Carel Frederik van Marwitz in ,, civiel militair arrest ” naar een der vestingwerken overgebracht, met toekenning van 6 lichte realen kostgeld per maand. Hij zal voorlopig worden vastgehouden in verband met de zaak Vuyst; genoemde kosten voor zijn onderhoud zullen » 
komen ten laste van degeene om welckers willen gemelte Marwits alhier word aangehouden. 
Men heeft Vuyst ontzegd het antwoord op de tegen hem ingediende aanklacht ten vierden male uit te stellen. Het is reeds ,, bijna een jaar dat denselven in een ordinair proces is geadmitteerd geworden \ en men acht het proces nu voldoende voorbereid om in het openbaar te behandelen, te meer daar er van zijn kant in dat jaar geen ,, enkeld stuk papiers ten voorschijn is gekomen '. De zaak zal worden afgedaan zonder de eis tegen de overige leden van de Colombose krijgsraad af te wachten. Op 22 maart is een partij achterhaalde peper geconfisqueerd. De schipper en de eerste stuurman van de Stadhuis van Delft zijn in gijzeling gesteld. De schipper is echter verdwenen. 200. 000 rsd van weesmeesteren zijn in deposito genomen zonder betaling van rente. De lijst met aankomende en vertrekkende schepen van de sjahbandar van Batavia gaat over. Het Engelse schip London uit Madras, dat op 11 februari in Straat Sunda verzeilde, is voor herstel van een lek toegestaan naar Batavia te komen en is tegen betaling de hulp van Compagnieslichters gegeven. Om smokkel te voorkomen is de London met veel kleine scheepjes bewaakt. Aan de Portugese kapitein Joseph George Coutinho van de Jesus Maria Joseph uit Macao, op weg naar Timor, is alleen toegestaan de meegebrachte thee te verkopen, en alleen brandhout en water in te slaan, als een reactie op het optreden van de Portugese gouverneur van Timor jegens de Nederlandse resident aldaar. In plaats van de overleden Marcus van den Briel aangesteld tot eerste administrateur van de Westzijdse pakhuizen de koopman Johannes Caas koper ; Thomas Blom tot tweede administrateur der graanpakhuizen; Walter Christiaan Kruger tot resident van Palembang, tot secretaris van heemraden onderkoopman Thomas van Rhee. De gage van de vermoedelijk met de Knapenburg op reis naar Japan verongelukte bemanning is stilgezet. Op het gerucht dat de vaandrig Salomon van Jansen uit Berlijn niet degene 
zou zijn voor wie hij zich uitgaf, maar iemand van zeer ge distingueer de uitheemse geboorte, is hij voor de Raad van Indië geroepen, waar hij ontkend heeft iemand anders te zijn. Pangeran Aria Purbaja, de zoon van de in 1682 af ge zette Sultan Agung van Bantam is gants afgeleefd" van Ceylon teruggekeerd, en op 18 maart jl. te Batavia overleden. Zijn verzoek in het graf van zijn moeder in Bantam te mogen worden begraven is door de Compagnie ter beantwoording gelaten aan de sultan, zijn neef, ,, als het tegenwoordige hooft der familie en boven des ook meester van zijn land zijnde". Oom en neef stonden niet op goede voet met elkaar. In afwachting van het besluit van de sultan is de overledene in een loden kist bijgezet. Zijn in Ceylon achtergebleven kris zal worden terugbezorgd. De vaandrig te Tandjungpura toegestaan 50 Javaanse jongens in dienst te nemen voor de zijdehaspelarij en om het rupsenhuis te vergroten. De resoluties van januari en februari 1732 worden overgezonden. Het schrijfwerk neemt steeds meer toe. De Ceylonse retourschepen moet een extra pakket facturen meegegeven worden om over te dragen aan de schepen voor Batavia, die op zee worden ontmoet, » 
om te sien of w’door dat middel nu en dan wat tijdiger kennisse kunnen krijgen van het bedragen der retouren van dat eyland, tot het opmaeken der liquidatie over de respective Kamers. 
Op 2 maart waren reeds drie van de vier retourschepen van de vorige bezending in volle zee, behalve de Krooswij k die op 17 maart Straat Sunda had verlaten. Het theeschip Leiduin heeft op 25 januari zijn merk op Prinseneiland achtergelaten. Men hoopt dat de Coxhoorn en Nieuwvliet even voorspoedig zijn gevaren. Bij resolutie van 19 februari zijn de theeprijzen gesteld op 8 tot 16 rsd voor groene en 8 tot 18 voor een pikol boei; na een verhoging met gemiddeld 3 rsd per pikol is 100. 054 Ib thee, te weten 71. 534 boei en 28. 520 groene, ingekocht. De prijzen beliepen 13 tot 18 rsd per pikol. De lading van het theeschip Delfland komt gemiddeld op 7lh lichte stuiver per Ib. Waarde lading ƒ 80. 191. Met 27 schepen is voor ƒ 5. 546. 063 naar p atria verzonden. De Delfland is in een behoorlijke staat. Een kopie van de 150 psalmen Davids in het Maleis wordt meegezonden. Er worden twee wissels t. w. v. ƒ 23. 175 overgemaakt. Naast ± 100. 000 Ib thee bevat de Delfland 127. 029 Ib Bengaalse salpeter, 19. 415 Ib sapanhout, 95. 797 Ib zware Bantamse peper, 46. 200 Ib calaturshout en 155. 698 Ib poedersuiker cabessa » 
