XXIII. JACOB MOSSEL, JACOB VAN DER WAEYEN, PETRUS ALBERTUS VANDER PARRA, JURGEN VAN DER SPAR, PIETER VAN DE VELDE, DITHARD VANRHEEDE, ADRIAAN DE NIJS, HUIJBERT WILLEM VAN BAZEL, LIBRECHTHOOREMAN en JEREMIAS VAN RIEMSDIJK, BATAVIA 15 januari 1755. Kol. Arch. 2719, VOC 2827, fol. 757-758. Missive XXIII d. d. 15 januari 1755 zit eerder ingebonden in VOC 2827 dan missive XXII d. d. 31 december 1754. De retourschepen Ruiteveld en Oranjezaal zijn heden onder zeil gegaan om bij het Noord Eiland op de papieren te wachten. Vervolgens zetten zij de reis voort met de al daarheen vertrokken Noord Nieuwland. Het geeft Batavia de gelegenheid dit ‘nabriefje ’ te sturen met de mededeling dat na ruim 3 maanden ziek te zijn geweest, op 13 januari 1755 directeur- generaal Julius Valentijn Steijn van Gollenesse is overleden. De volgende dag heeft men met meerderheid van stemmen raad ordinaris Petrus Albertus van der Parra tot zijn opvolger gekozen. Van der Parra verzoekt Heren XVII hem in dit ambt te bevestigen. » 
