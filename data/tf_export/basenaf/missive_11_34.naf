<?xml version='1.0' encoding='UTF-8'?>
<NAF xml:lang="en" version="3.2">
  <nafHeader>
    <fileDesc creationtime="2022-10-04T10:16:06CEST" title="Van Imhoff, Cluysenaar, Overbeek, Van den Bosch, Mossel, Van Broyel, Verijssel, Van der Waeyen, Van der Parra, Mersen; Batavia, 17 oktober 1749" filename="missive_11_34.naf"/>
    <public publicId="missive_11_34"/>
    <linguisticProcessors layer="raw">
      <lp timestamp="2022-10-04T10:16:06CEST" name="tf-clariah-gm" version="1.0"/>
    </linguisticProcessors>
    <linguisticProcessors layer="tunits">
      <lp timestamp="2022-10-04T10:16:06CEST" name="tf-clariah-gm" version="1.0"/>
    </linguisticProcessors>
  </nafHeader>
  <raw><![CDATA[XXXIV. GUSTAAF WILLEM VAN IMHOFF, JOHANNES MATTHEUS CLUYSENAAR, DANIËL OVERBEEK, JACOB VAN DEN BOSCH, JACOB MOSSEL, AREND VAN BROYEL, HUGO VERIJSSEL, JACOB VAN DER WAEYEN, PETRUS ALBERTUS VAN DER PARRA en GALENUS MERSEN, BATAVIA 17 oktober 1749. Kol. Arch. 2619, VOC 2727, fol. 26-75. Batavia beantwoordt in deze missive de brieven van Heren XVII van 14 september en 14 december 1 748. Amboina Heren XVII hebben opnieuw bedenkingen geuit over de particuliere verkoop van textiel in de Oosterkwartieren. Alles wat volgens Batavia hierover te zeggen is staat in de brieven van 29 september 1747 en 31 oktober 1 748. Een deel van deze handel dient aan de Compagnie voorbehouden te blijven, een deel moet aan de burgervaart worden overgelaten, niet alleen om de redenen die vermeld staan in de resolutie van 27 september 1 746 en die onvoldoende waren voor Heren XVII, maar met name omdat de Compagnie het belangrijkste deel van deze handel heeft » 
en seer wel afsien kan van de overige articulen die Uw Ed. Hoogagtb. ver- meenen dat bij haar, schoon nu niet in train, voor het vervolg wel g’introduceert konden werden. Dog dat het soverre reeds is gebragt valt misschien wat swaarder te bewijsen, niet wat dese provintie en het nabuurige Banda aanbelangt, daar de Compagnie meester genoeg is van de negotie, tenminsten onses oordeels het hare daarvan heeft gehad, maar omtrent de afgelegene plaatsen onder het ressort van Ternate gehorende en vooral op Cilebes en dies nabuurige contrijen die onder Macasser sorteeren, en misschien is het ook al wat moeylijk so groten uytgebreydheyd van vaart en handel binnen so enge palen te limiteeren, vooral wanneer men eerst eenige jaren sig ophoud met swarigheeden te formeeren sonder die teffens best mooglijk weg te nemen, die Uw Ed. Hoogagtb. ook schijnen te hebben verveelt, en ondertusschen tijd gewonnen hebben om dusverre te eludeeren hetgeene men hier heeft bedoelt, geswijge dan so groten extensie als Uw Ed. Hoogagtb. daaraan willen geven, met alles aan de Compagnie te trecken, dat bij die luyden gewisselijk eene impossibiliteyt soude involveeren, en insoverre ook bij ons dat het niet doenlijk is die distinctie te introduceeren die Uw Ed. Hoogagtb. maken tusschen de burgers van de oostersche provintiën en die van dese stad, of liever allerlije inlandse natiën onder de Compagnie sorteerende, vooral ook op Java, dat zij op de heenreyse na de voorsz. provintiën aandoen, en dat ook niet belet moet werden, dewijl zij sowel de rijs als andere behoefte daar tot civiler prijsen als hier kunnen opdoen, dewijl de vaart op de oostersche provintiën, of, om klaarder te spreken, de vaart op Amboina en Banda, wel bestaat uyt colonies dier plaatsen die herwaarts komen, dog weynig om het lijf hebben soude so sij niet ondersteunt wierden door de correspondenten of participanten dier traffiquanten, so hier als op Java, en met dat alles nog so weynig crediet vinden en daarom ook so weynig van importantie is, dat het waarlijk nog limitatie nog beswaring meer lijden kan sonder geheel te vervallen; en in de Molucco’s heeft het ook niet ontbroken aan scherpe toesigt en praecise uytvoering soveel men daar beheeren kan, maar dat is op verre na alles niet en veele plaatsen leggen soverre af dat men nauwelijks te weten kan krijgen wat daar geschied, en kruyssers, dat dan het ultimum refu- gium soude zijn, hebben tot hiertoe door de sobre gesteldheyd van onse marine meer quaad als goed gedaan, en zijn ook in dese jaren niet te krijgen geweest in toerijkenden getalle door gebrek aan zeevarende. 
Ultimum refugium, laatste toevlucht. 
De kruidnageloogst is mager geweest door misgewas. Van de aanvoer van 335. 366 Ib door de Eindhoef en de Waakzaamheid krijgen Heren XVII 210. 000 Ib. Batavia hoopt dat dit volgend jaar meer is » 
dewijl men ook nu daarvan niet meer aangehouden heeft als hetgeene reeds versonden is of nog versonden moet werden, voordat men nader ontset kan krijgen na de west van Indiën om den handel gaande te houden. Banda 
De vaart van Banda op de Papuase eilanden is nog van weinig belang, » 
dog het is ook eerst aan de gang en vereyscht wat meer vermogen als die menschen hebben om het door te setten, waarbij nog komt het onverwagte incident dat een van de best g’accrediteerste burgers dier colonie, sig benart vindende in quade affairen, de desperate partije gekosen heeft om met chaloup en lading weg te lopen en men niet weet waar hij vervaren is, apparent door zijn eygen volk afgelopen en dus aan een ongelukkig eynde geraakt zijnde, welk geval de geheele Bandase negotie getroffen en gedrukt heeft. 
De elucidatie die Uw Ed. Hoogagtb. vragen over de verpagting is dese, dat, niemand gevonden zijnde die deselve heeft durven aanslaan voor rds. driehondert ter maand, bij collecte voor de Compagnie daaraf egter nog gemaakt is drieduysendagthonderdvijfentwintig rds. in het jaar , hetwelke dan wederom een blijk is van de armoedige gesteldheyd deser provintie, die een ordinair notegewas uytlevert voor het lopende jaar 1749, so het schip de Jager, in den beginne van julij vandaar reeds gedepecheert dog tot nog toe hier niet opgedaagt, te voorschijn komt en ook ruym en breed van rijst en andere goederen tot negotie en consumptie soude zijn voorsien, so uyt de drie derwaarts vertrokkene schepen het Huys te Foreest, met den gouverneur De Clerck tot hiertoe niet was vermist, waardoor ook den gouverneur Bernard alsnog hier continueert. Ternate 
De Schakenbos is nog niet vandaar teruggekeerd. 
Makassar De verkoop van textiel komt op gang. In 1 748 is voor 24. 389 rsd aan textiel omgezet. Het terugsturen van 28 pakken textiel, die daar niet verkocht konden worden, is het gevolg van gebrek aan overleg bij het opstellen van de eis. Batavia heeft het bestuur hierover aangesproken. Met het in de brief van 13 juni 1747 gegeven antwoord van het bestuur over de indigo is deze zaak afgedaan. Wellicht kan gouverneur J o an Gideon Loten opheldering geven, wanneer hij eens als gevolg van zijn bevordering ‘ aan dese tafel sal hebben sessie genomen . Bandjarmasin Bandjarmasin levert dit jaar minder peper door misgewas » 
en heeft het onlangs derwaarts tegens onse waarschouwingen aangestevende Engelsche compagniesschip Delaware, capitain Stevens, niet willen admitteeren tot dien handel, houdende sig bij ons alleen. Palembang 
Palembang heeft van tijd tot tijd den peperhandel sodanig late vervallen dat wij eyndelijk genoodsaakt zijn geweest den koning wat ernstig aan te spreken en Zijn Hoogheyt te brengen op den ouden voet om na primo april geen vaartuygen te mogen senden na Batavia, maar de peper, dan afkomende, te moeten leveren in de logie om met schepen te werden afgehaalt in het oostersaisoen, waardoor wij hopen dat de passeerende vreemde schepen nu minder gelegentheyd sullen hebben om te profiteeren van de tegenwinden, die genoemde pepervaartuygen bij so laten vertrek noodwendig dienen te ontmoeten, en onder welkers voorwendsel het sluyken gemakkelijk valt, terwijl men ondertusschen die rivier altijd voorsien sal houden van een schip of vaartuyg om die ordres in train te brengen, dat den koning maar half aanstaat, somin als de afhaling van den thin van Banca door Bataviase vaartuygen direct, schoon ook buyten praejuditie van zijne thollen, dewijl Zijn Hoogheyt gaarne de monopolie wil houden van den handel tusschen Banca, Bliton en Palembang en egter daarin genoeg werd gefraudeert, so men gelooft, door de passeerende Europische scheepen die na China gaan. Dog dewijl wij nu reeds veel gewonnen hebben in den thin bij vergelijking van hetgeene de Compagnie daaraf kreeg in vorige jaren, so sal men het gaandeweg verder soeken te verbeteren. SlAM 
Men blijft op Siam varen wegens het sapanhout. » 
China 
Het naaste middel om de fraudes in de pakking van de thee voor te komen sal misschien wel wesen hetgeene Uw Ed. Hoogagtb. reeds hebben opgenoemt, namentlijk de Compagnie buyten schade te houden en de carga’s haar regres te laten soeken op de cooplieden in Canton, tot solange dat dese bedriegerijen zijn gestuyt, ’tzij door beter toesigt, so het daaraan manqueert, of door het doen ophouden van andere bedriegerijen die de gerugte willen dat bij wege van represaille oorsaak geven tot der Chineesen reciproque quade behandelingen, en die men uyt verkeerde insigten tot hiertoe niet ernstig genoeg getracteert schijnt te hebben, schoon onse ordres daartegens so menigmaal en so ernstig zijn gegeven - . Voor het overige continueert den handel op dit rijk met twee schepen voor Nederland, één voor Souratta en één herwaarts tot retour nog als in de vorige jaren en bijaldien Zeelandia, niettegenstaande niet eer aan handen gekomen is als doen den ordinaire tijd van ’t vertrek der schepen na dese quartieren reeds verlopen was, de reyse nog gewind en de Sara Jacoba die in een redelijke staat en ter behoorlijker tijd Malacca gepasseert is, ook behouden aldaer arriveert met de Souratse goederen, so hopen wij dat de Compagnie dit jaar wederom een favorable negotie hebben sal tot Canton, hoewel het Souratse schip door een laat arrivement aldaar en laat vertrek vandaar, gevolgt van eene lange reyse na Malacca, apparent al van de laaste sal zijn die ter markt komen, en dus de prijsen reeds gesteld so niet reeds gedaalt sal vin- den, dat in den aanstaande diend te werden voorgekomen met beter bezeylde schepen tot dese voyage te employeeren, als men die maar eenigsints aan de hand krijgt. Japan 
De overwegingen van Batavia over het rapport van Johan Louis de Win waar Heren XVII om gevraagd hebben , zijn al gegeven in diverse brieven, m. n. in de brief van 31 december 1 747. Drie schepen, twee van 150 voeten één van 136 voet, zijn naar Japan gestuurd. In 1 748 is een van de drie gezonden schepen op de heenreis verloren gegaan. Men heeft niets meer van het schip, dat het beste deel van de goederen vervoerde, vernomen. » 
Voor het overige heeft de veranderde behandelinge der saken op dit comptoir ook de onprofijtelijke zijdenegotie soverre doen vervallen dat men die nu niet meer aanvoert, en ook niet meer aanvoeren sal dan op de conditiën jongst aan de opperhoofden in mandaties gegeven op dit subject, te weten dat dies bedragen sal blijven buyten of boven den tax en extra betaalt werden met koper tot de gewone prijsen, en daarvan is ook reeds bij missive van den 2e aug. 1748 de Bengaalse zijde afgeschreven aan de ministers dier directie en Uw Ed. Hoogagtb. partij reeds daarvoor genegotieerde zijde met het vorige retour toegesonden, gelijk zij nu ook nog het restant daarvan krijgen, als de beste uytweg die men daarmede heeft geweten. Malakka 
Het gaat nog goed met de inkoop van tin, maar de angst is groot dat door het beëindigen van de vijandelijkheden tussen de Engelsen en Fransen de Straat van Malakka weer zal worden ‘doodgevaren. Batavia helpt zoveel mogelijk om de concurrentie aan te kunnen. Zo zijn in het voorjaar al drie patrouillevaartuigen, de Dubbele Arend met een lading ten bedrage van f 141. 029 en de barken Carolina met f 92. 362 en Kaaskoper met f 38. 505 aan diverse goederen gestuurd. De Ida volgt binnenkort. Het verslag van gouverneur Willem Bernard Albinus is goedgekeurd. 
Sumatra’s Westkust ln de brieven van 1 1 juni 1749 heeft Batavia het gebied op die manier gereguleerd als nodig is om de handel van de Compagnie gaande te houden. Met de Huigen waard, de hoeker Ter Veer en de 's Heer Ar endskerke is voor f 219. 528 aan koopwaar gestuurd. De Huigenwaard moet zoveel mogelijk goud naar Coromandel vervoeren, de Ter Veer moet blijven om de onderkantoren te voorzien en de 's Heer Arendskerke moet teruggestuurd worden. Batavia hoopt dat de slechte vooruitzichten die er waren ten tijde van het vertrek van de Eva Susanna, waarmee de brief van het bestuur van 10 april 1 749 en slechts 834 taël goud van Padang en Pulau Tjinkuk zijn aangebracht, zijn verbeterd. » Bengalen 
Bengale heeft alweder dit jaar niet na behoren kunnen voorsien werden, dat is tijdig genoeg met contanten om den insaam pro patria door te setten na behoren, dewijl men hier gantschelijk gedestitueerd was van silver ten tijde der depêche van Huygewaard over de Westcust & Chormandel, nevens Schoonauwen over Chormandel en Ouwerkerk direct, item het na Jedda gedestineerde schip Eyndhoeff, sodat men om de ministers nog tijdig te laten toekomen eenen derden retourbodem, waaraf Huygewaard en Ouwerkerk de twee andere zijn, en om haar teffens boven de nog maar versondene 101 ton aan contanten van silver te voorsien bij het late opdagen der scheepen uyt Eu- ropa recours heeft moeten neemen tot eene door onse schepen nog niet g’usiteerde route, namentlijk om den bodem ’t Huys te Manpad Straatwaard uyt te senden, om langs Sumatra’s Westcust, so hij kan, de hoek van Atchin te winnen en vervolgens met de noordoostelijke winden na Orixa over te steken en vandaar na de Gangas, hetwelke een veel korter weg is dan over Malacca, so het maar wel werd aangelegt, de winden eenigsints dienen en een zeeman so oplettend is dat hij, indien hem dit niet volgen wil na genoegen, ten spoedigsten maar om de zuyd steekt, na de zuydoostpassaat loopt, zijn west afzeylt, en vervolgens weder noordoost op de linie zuyd en dus de hoek van Atchin aan boord loopt, dat wij dan wenschen te mogen reüsseeren, omdat het veel scheeld in Bengale of de ministers dit geld, dat ses ton aan silver beloopt, in de maand november nog kunnen krijgen of dat zij daarvan gedestitueert zijn, gelijk althoos met onse schepen over Malacca tot feb. toe, en dewijl men haar nu nog 16 tonnen sal senden of soveel men aan handen heeft tot den laasten penning toe, om so te spreken, met het schip de Vreede, dat door het lang uytblijven van Schakenbosch den vierden retourbodem sal uytmaken en de Ida, het laaste om zijne agt ton silver op Malacca over te geven aan Witsburg, uyt Japan na Bengale gedestineert, gelijk Oudcarspel na Chormandel en Geldermalsen direct na dese hoofdplaatse, so willen wij hopen dat men het tot Chinsura nog redelijk sal kunnen stellen, om sowel dit jaar als het jongst voorgaande Uw Ed. Hoogagtb. buyten de coffij, peper en salpeter voor 24 a 25 tonnen aan andere retouren toe te senden, dat beter geproportioneert sal zijn over dese vier bodems als ƒ3. 055. 313, 19, 8 die Cleverskerk, Brouwer en Oostcappel jongst hebben vervoert. 
De hoofdadministrateur van Hooghly, Jan Kersseboom, is bevorderd tot directeur i. p. v. de tot gouverneur van Ceylon benoemde extraordinaris raad Jan Huyghens. Fiscaal Adriaan Bisdom is bevorderd tot hoofdadministrateur, Carel Phijl tot fiscaal, Verbeek tot secretaris en onderkoopman Tabuteau tot eerste in de dallaan of kledenzaal Batavia deelt de ontevredenheid van Heren XVII over de te weinig gestuurde peper en zal het bestuur zich hiervoor laten verantwoorden, » 
zijnde ons gevoelen dat Uw Ed. Hoogagtb. requireeren over den debiet van peper daar te lande, en of die niet in ’t geheel konde werden g’excuseerd, dat men nog Pattena nog ook de dagelijkse markt bij de kleine maat daarvan niet geheel gedestitueert moet laten, dog dat men het om den handel levendig te houden ook wel met de helfte der overige verkoping van meer dan 600. 000 lb. peper stellen kan, en dat kan men haar steeds van hier doen gewerden, sonder praejuditie der vaderlandsche retouren, die wij nu vast hebben bepaalt in dit articul op driemaal honderdduysend pond voor ieder schip, so tot garnier als vollaading. 
Van een vestiging te Banquibazar is afgezien omdat men ‘hetselve ondienstig heeft g oordeelt, nu men dog op Houglij so vast gestabileert is’. Batavia zal Heren XVII een kopie sturen van een kaart uit Bengalen met daarop de loop van de Ganges. » 
CORO MANDEL 
Chormandel heeft bijna geheel geen peper van noden voor den handel om de zuyd, dewijl langs de weegen over het Mallabaarse gebergte aldaar peper werd aangebragt, die men de ministers bij brieven van den 4e aug. 1748 reeds gelast heeft op te kopen, so voor pagoden 25 de bhaar te krijgen was, dat volgens haar andwoord onder den 25e october 1748 egter tot die tijd toe nog niet was gesien. 
De uitgaande rechten zijn afgeschaft voor buitenlandse kooplieden. De inkomende 
rechten en de rechten op andere uitgaande koopwaar zijn vastgesteld zoals aangegeven in de missive van 4 augustus. Hoge tollen zijn niet in het belang van de Compagnie omdat er vrije handelsplaatsen in de buurt liggen waarheen de handel zich dan verplaatst. Er is nog geen overeenstemming bereikt met de Fransen over de teruggave van de Schellag. De Compagnie is ondertussen beroofd van de kostbare lading. Men verkoopt weinig goederen. De inkoop van textiel is ook niet groot als gevolg van gebrek aan contanten die niet uit de verkoop van goederen gehaald kunnen worden noch door Batavia geleverd. De Hoge Regering heeft de Schonauwen gestuurd met een lading t. w. v. f 222. 475, de Dishoek met f 67. 991 en de Waakzaamheid met f 462. 979, » 
waaronder soveel goud en silver als men op die tijd aan de hand hadde, buy- ten nog ƒ 23. 760, 1 8,- aan goud met het Engelsche compagniesschip The Royal George en ƒ 1 24. 1 20, 1 3, 8 in goud etc. van Bassora derwaarts besteld, sodat dit gouvernement in alles gekregen heeft een naamwaardig ontset van ruym negen ton aan contanten en koopmanschappen, buyten de quasstieuse lading van Schellag en die van Oudcarspel uyt Japan, in januarij 1750 aldaar te wagten, terwijl men inmiddens dit jaar tot hiertoe vandaar nog maar ontfangen heeft met Nieuwstad voor ƒ 1 1 1. 831, 10, 8 aan noorder Chormandelse packen en met de Herstelder ƒ 302. 040, 1 1,- aan retouren van de zuyd, welker laastgemelte bodem op den 1 7e april deses jaars van Nagapatnam vertrocken en ses dagen naderhand almede van die storm of orcaan belopen zijnde waardoor soveele schepen van oorlog en andere der Engelschen, Franschen en andere natiën ten getalle van meer dan vijfentwintig topzeyl voerende kielen langs de haves van dese cust zijn verongelukt, zijne rondhouten alle verloren en door de belemmering met die vleet en het sware slingeren en arbeyden meer dan vijf voet water ingekregen hebbende genoodsaakt geweest is na Porto Novo terug te keeren, zijnde naast Godes genadige bewaring volgens alle apparentiën maar door de sterke verbintenis van zijn hol dit grote gevaar nog te boven gekomen, en schoon van boven bijna uyt malkander gewerkt, doordien zijne volle monture van tweeënvijftig stukken, en daaronder 20 ijsere agtienponders, tusschendeks nog op hadde, en drie dagen sonder een handvol rondhoud of zeyl in eene verbolgen zee heeft leggen dobberen en arbeyden, alegter in staat bevonden om na het wasschen der nat gewordene packen en het aanhouden van 136 uyt deselve de overige 1 27 weder in te nemen, waarmeede dan ook over Malacca deser dagen behouden ter deser rhede gekomen is. 
De Compagnie heeft te Coromandel door de storm alleen enkele kleine vaartuigen met weinig lading verloren. 
Ceylon Men heeft Ceylon geschreven over het gebruik van het strengmoes om de schepen te smeren. Sinds 30 april zijn de Hof van Delft en Zeelandia vandaar in Batavia aangekomen. De Knappenhof wordt nog verwacht. Het is niet zo goed gegaan met de parelvisserij als andere jaren. Batavia heeft het echter niet nodig gevonden de pachter enige korting te geven. Men heeft Ceylon orders gegeven over de parelvisserij en over de retourschepen van 1 749. De Lis is naar Ceylon gestuurd met 200 last rijst en moet via Jagannathpur met textiel terugkeren. Batavia heeft ‘ het nodige over de opkomste van den heer Van Gollonesse aan dese tafel geschreven. Malabar Batavia heeft dit jaar nog geen schip gestuurd wegens het tekort aan schepen. Het zou wel nodig zijn geweest omdat volgens het bestuurde handel aantrekt en men anders contan- ten moet sturen om peper te kopen. Na de komst van de schepen uit Nederland heeft men besloten de Bosbeek en Jager naar Malabar te sturen , maar geen van beide schepen is al in Batavia aangekomen. » 
Wat de masthouten aanbelangt, het is seker dat op dese custe en vooral om de noord wel sulke houten vallen, maar gelijk de ministers seggen bij hare missive van den 31e januarij 1746 dat zij de vier ingekogte rondhouten niet als met veel moeyte bekomen hadden, so weet men ook dat sulk hout daar schaars en duur valt en de noorder Mallabaarse tek, of het India’s eygen hout, vooral ook het Souratse, dat voor het beste gehouden werd, komt altoos duur uyt. Het is ook bekend dat op Malacca masthouten vallen, of liever op desselfs overwal, de noordcuste van Soumatra waarvandaan de Compagnie die veelvuldig gekregen heeft en nog krijgen kan als men schepen heeft, niet alleen met lastpoorten, maar die ook anders niets te doen hebben, dat in dese laaste jaren niet beleeft en daarom dies afhaal ook agterwege gebleven is, dog de zeelieden postponeeren die houten verre beneden de Europische omdat veel swaarder zijn en kragtig sujet aan de witte mieren, ook omdat in tegenstelling van het Europische hout het hart van ’t India’s doorgaans het poreuste, weekste en onsterkste is, en die Europische masten krijgen kan, ook selfs onder andere natiën, sal de Indiase niet neemen, dog dewijl Uw Ed. Hoogagtb. remarque gevallen is over de eylanden die benoorden of ten noordwesten van Atchin leggen uyt hetgeene de reysbeschrijving James Lancaster van de eylanden Sombreros vermeit, sal men de ministers op Malacca gelasten eens eene bezending na die eylanden te doen, so zij oordeelen dat sulks buyten gevaar geschieden kan, nademalen sig veele rovers op of omtrent de meeste dier eylanden onthouden, niet alleen om te vernemen na sodanige masthouten, maar ook om in ’t generaal eens een nader berigt te bekomen van die plaatsen, onder dewelke men segt dat er al eenige in consideratie gekomen zijn bij andere Europeesche natiën tot het maken van establissementen in dese gewesten, alhoewel men van de berigten der eerste ontdekkers of bevaarders der Asiatische custen en eylanden weynig gevolg trekken kan tot haren waren of tegenwoordigen staat, dewijl die lieden bij vergroting en verkleyning der denkbeelden, die sig selden na hare weesentlijke gesteldheyd aanstonds aan de uyterlijke sinnen der menschen sonder nader ondersoek vertoonen, veele gemeene dingen voor bijsonderheeden en veele saken van opmerking als van geen belang hebben aangesien, dewelke de uytgevers dier annotatiën niet hebben kunnen verbeteren en vervolgens voortgeplant zijn op de nakomelingen die het aan betere onderrigting ontbreekt. Surat 
Men heeft sig hier reeds g’acomodeert met de Bassijnse rovers, en onse scheepsmagt is er ook niet na gesteld om iets tegens haar met vrugt te ondernemen, anders waren wel twee kruyssers tussen dese plaats en Mallabaar nodig en selfs wel op laastgemelte custe alleen om de stoutheyd der Angreanen te refreneeren, dewelke nu al tot voor Cochim komen en langs hoe meer het vaarwater aldaar onveylig maken. Met het overloopen van militaire en zeevaarende tusschen de Engelschen en ons houd het hier nog niet op, en met het esquader van den captain Pouwlet, gedetacheert van de vloot onder den heer Boscawen, heeft men in dit voorjaar ginter soveel te stellen gehad, dat het tussen de twee naties bijna tot de uyterste extremiteyten gekomen soude sijn. 
Batavia heeft het bestuur opgeroepen tot gematigdheid en hoopt dat de Engelsen daardoor ook wat toegevender zullen worden en van de ‘quade practijquen zullen afzien. De welvaart van de Compagnie in Surat is de oorzaak van de jaloezie van de concurrenten. » 
Den handel in dese grote koopstad ’tsedert eenigen tijdt door ons wat meerder doorgeset als voor desen, de vaart vandaar op China en terug, het vervoeren van cattoen na Bengale en andere articulen meer die voor desen als privatief aan de Engelsche waren, zijn sekerlijk dingen die haar niet aanstaan en eenige emulatie verwekken, dewelke dan, met particulieren insigten ondermengt, verdergaat als het behoorde, terwijl men aan onse zijde vertrouwt dat den teyt sulks wel slijten sal. 
In 1 74 7/48 is 6 ton winst geboekt op de verkochte koopwaar. In het najaar van 1 748 en het voorjaar van 1749 heeft men een uitstekende verkoop gehad van de met de Westkapelle, Hogers milde, Hervatting en Sara Jacoba aangevoerde goederen. De Westkapelle en Hogersmilde hebben 9 ton aan retourgoederen vandaar naar Batavia vervoerd, de Sara Jacoba en de Hervatting zijn met ton aan goederen naar respectievelijk China en Bengalen gestuurd , » 
waarom ook beyde de eerstgenoemde scheepen, in aug. eerst g’arriveert, in september al weder derwaarts gesonden zijn, buyten het vooraf vertrockene schip ’t Huys te Rijnsburg, te samen met een carguasoen van ƒ332. 668, 15, 8, en staat nog over Mallabaar derwaards te volgen het schip Scheijbeek, deser dagen aangeland, en van China aldaar te komen het schip de Getrouwigheyd, sodat er dit jaar in ’t geheel vijf schepen geprojecteert zijn voor dese directie, dat één meer is als anno passato dog één minder als er gevraagd werd door de ministers met apparentie om derselver ladingen met goede voordeelen te debiteeren, hetwelke onse bekrompentheyd aan schepen en volk niet toegelaten heeft te voldoen. 
Directeur Jan Schreuder mag op zijn herhaald verzoek naar Batavia komen. Secunde Johannes Pekok is hem opgevolgd. 
Perzie Sinds men van het kantoor te Gamron een residentie heeft gemaakt ontvangt men betere berichten. Het bestuur verwacht niet alleen dat het verbeterde bestuur van het land de handel goed zal doen, maar bewijst dit ook Op de verkoop van tot dan toe niet te verkopen goederen is tussen 1 september 1748 en half april 1749 f 126. 375 winst geboekt. Bovendien heeft het bestuur opnieuw goederen gevraagd. Het vormt voor Batavia geen aanleiding het besluit over Gamron te veranderen. De Hoge Regering heeft slechts het fregat Adriana kunnen sturen met een lading t. w. v. f 52. 659 in de hoop dat in het voorjaar van 1 750 een ander schip kan volgen. Volgens het bestuur moet er nog een beslissende slag tussen de kroonpretendenten geleverd worden. Men heeft Surat gelast het eerste schip dat aankomt naar Perzië te sturen met goederen op vracht, » 
om de andere Europeesen die gewent zijn te doen sulk een articul alleen niet over te laten, terwijl de schepen dat doen kunnen sonder praejuditie en voor het stil leggen bijna, dat zij anders ter Souratse rhede moeten doen om na de retouren voor dese hoofdplaatse te wagten. Basra 
Basra moet onderzoeken of de zijdehandel te Bandar Bushire wellicht nu weer perspectieven biedt. Op 22 augustus 1749 is de Westhoven met een lading t. w. v. f 135. 504 en met de twee nieuwe residenten, koopman Tido Frederik van Kniphausen en onderkoopman Jan van der Hulst , naar Basra vertrokken. Batavia hoopt dat de onlusten, ‘ door aflossinge van Bachas ontstaan, opgehouden zullen zijn. Het zou beter kunnen gaan met de handel in de ‘so vermaarden koopplaats’ Basra » 
als de schepen maar wat korte reysen doen en meer haast maken in hare depêches van de eene plaats na de andere als tot hiertoe, waarover men dit jaar bij missive naar Chormandel van 3 junij nader ordre heeft gesteld tot verdere verklaring aan degene die bij instructie voor den zeedienst reeds was gegeven en teffens ook reeds in onbruyk geraakt. Mokka 
Mocha laat men ten opsigten der coffijbonen varen na Uw Ed. Hoogagtb. intentie, dog de navigatie op het Rode Meir kan men daarom niet abondonneeren, solange men nog berekenen kan dat het met voordeel kan geschieden, en schoon ook articulen van commercie gesonden werden in India die op sekere tijden beter souden rendeeren in Europa, so men die derwaards sond, so kan men dog den loop van den binnenlandsen handel in dier voegen niet bepalen dat er niets als wat in Nederland min winstgevende is soude vernegotieert werden, dewijl men dat doende in articulen die andere natiën met ons gemeen hebben welhaast het veld voor haar soude moeten ruymen in alle andere, omdat het eene het andere aan de man kan helpen op veele dier plaatsen en schoon er geen producten vandaar weder te halen zijn die bij de terugreyse nieuwe voordeelen geven, de contanten alleen genoeg zijn, om derselver hoge benodigtheyd, om die koopplaatsen aan de hand te houden vanwaar men deselve nog eenigsints bekomen kan, en op die gronden heeft men de fluyt Eyndhoeff - op den 29e junij passato over Chormandel, Bengale en Mocha na Jedda gesonden met een carguasoen van ƒ80. 485, 5,-, waarbij op beyde de eerstgenoemde comptoiren nog diverse goederen sullen moeten ingenomen werden, zijnde tot carga’s van desen handel aangesteld Frangois Gostlin, capitain en eerste, Dirk Holland, lieutenant en tweede, en Gerrit Zeeman, ondercoopman en derde, met interdictie om geen inkoop van coffij te doen, maar de contanten na Chormandel te brengen en daar onse nadere ordre in te wagten, die men tegens junij 1750 derwaarts senden sal. Kaap de Goede Hoop 
De Sparenrijk, de brenger van deze missive, zal de overgebleven thee van de Duinhof en Weltevreden naar Nederland vervoeren. De koffie mag men zelf houden voor consumptie omdat Batavia jaarlijks zoveel koffie verscheept dat deze partij gemist kan worden. De peper moet gebruikt worden om de tijdens de reis gezakte ladingen van de schepen die met peper bestort zijn aan te vullen, bij voorkeur de schepen die bestemd zijn voor Amsterdam en het Noorderkwartier. » 
Batavia 
Batavia’s gemeene middelen sal men volgens Uw Ed. Hoogagtb. herhaalde consideratiën over die materie tegens de expiratie van het jaar nog bijvoegen de pagt der inkomende Europeesche dranken tegens 5 rds. de aams kas of de halve pijp, soals anders daarvoor aan de Compagnie werd betaalt. 
Wel moet Batavia eerst nog diverse hinderpalen uit de weg ruimen. Men heeft goedgevonden) 
de ordonnantiën van het kleenzegul over eenige jaaren opgemaakt en waarvan reeds verscheyde articulen g’introduceert zijn, sonder egter alles te adopteeren opnieuws te laten revideeren door de secretarissen deser regeering met den ontfanger-generaal, waaraf men denkt dat tegens den tijd der ordinairen beschrijving almeede wel het rapport inkomen sal, zijnde de huyshuur der praedikanten volgens Uw Ed. Hoogagtb. gunstige concessie tot rds. 25 ter maand voor de ordinaire en half soveel voor de extraordinaire vermeerdert en hiernevens te vinden een memorie van ’tgeene de leeraren thans maandelijks genieten na Uw Ed. Hoogagtb. intentie. Voorts heeft men de weeskamer extract uyt Uw Ed. Hoogagtb. missive afgegeven, het articul van Carper bij onse vorige reeds b’andwoord, en ook de memorie van den Spaansen minister, sullende de weeskamers boeken geslooten onder uit. aug. 1743 met de volgende retourschepen overgaan, en als de beloofde verklaring wegens het vervalschen van de thee met zaagsel en andere vuyligheyd ontfangen zijn, over dat sujet na hetgeene reeds gesegt is, alhier het nodige besloten en werkstellig gemaakt werden na Uw Ed. Hoogagtb. intentie. Java’s Oostkust 
De rust keert weer. De uitgeweken prinsen hebben zich rustig gehouden. Een van hen heeft zich onderworpen en pardon gekregen. De rijstoogst is goed geslaagd. Het ontbreekt echter aan schepen om de rijst en andere produkten af te halen. 
Cheribon en de Preanger De oogst is goed geweest. De bevolking wordt dagelijks aangespoord de landbouw te verbeteren. Bantam De nieuwe regeringsvorm voldoet aan de verwachting. De grotere peperleveranties en de aanhoudende vrede zijn er de bewijzen van. Batavia De stad is minder ongezond geworden. Er sterven minder mensen in de ziekenhuizen en onder de Europeanen. Extraordinaris raad mr. Jacob van den Bosch mag op eigen verzoek repatriëren. Hij zal het commando over de retourvloot voeren. Aan de eveneens repatriërende commandeur Jakob Verleng is de ‘survivance’ gegeven. Jurgen van der Spar wordt nog van Ceylon verwacht. Joan Gideon Loten zal als gevolg van de promotie te zijner tijd van Makassar naar Batavia komen en zitting gegeven worden in de raad. Hugo Verijssel en Arend van Broyel hebben zitting gekregen als ordinaris raden. Zij danken Heren XVII voor deze bevordering. » 
In den Raad van Justitie is weder een ordinaire stoel vacant geworden door het overlijden van mr. Jacob Pompe van Meerdervoort, en terwijl mr. Jacob Hazebroek door Uw Ed. Hoogagtb. g’approbeert als advocaat-fiscaal nevens Hendrik Jacob van Sugtelen als waterfiscaal, die ook in dat ampt nog continueert, reeds in Ternaten overleden was op den ontfangst dier approbatie, so heeft men het hier gecreërde extraordinaire lid in desen rade mr. Albertus Waals, die dat ampt pro interim reeds solange waargenomen hadde, in hetselve laten overgaan. In de praesidie van scheepenen is den heer raad ordinair Overbeek aan den heer Van den Bosch gesuccedeert. 
Batavia meldt » 
dat bij ’t laastgemelte Elso Sterrenberg op den 23e aug. gecondemneert was geworden om op het schavot te pronk te staan met een bord om den hals beschreven met dese woorden, ’falsaris’ en ’calumniateur’, voor gebannen voor den tijd van vijffentwintig jaren etc. volgens het afschrift dier uytspraake in onse resolutie van den 5e sep- tember te vinden, omdat op den 2e bevorens door den heer raad ordinaris Cluysenaar, als in huwelijk hebbende de suster van de vrouw van gemelte Sterrenberg, versogt was gratie en absolutie van gemelte crimineele uytspraak, die ook den gouverneur-generaal sig daartegen niet opposeerende soverre g’accordeerd is dat den delinquant van het publicque schandalum of het te pronk staan op het schavot is bevrijd geworden bij wegen van mitigatie en alteratiën van dat vonnis, en dat de brieven questionis waarmeede het crimen falsi en de calumnie originair was gepleegt, niet op het schavot maer binnen ’s kamers door beulshanden in praesentie van den delinquant zijn verbrand en voorts hem tot de plaats van zijn confinement of banissement ad certum locum het casteel Revengie op het eyland Ay in Banda is aangewesen, dog de overige deelen der voorsz. condemnatie hebben standgegrepen, hetwelke wij vermeend hebben Uw Ed. Hoogagtb. so omstandig te moeten bedeelen niet alleen ten vervolge van hetgeene men de eere gehad heeft deselve te notificeeren bij onsen laast voorgaanden van den 30e april, maar ook tot nadere uytbreyding van hetgeene ten opsigte van desen gecondemneerden maar met een woord vermeld staat bij voorsz. onse resolutie van den 2e september met relatie tot Uw Ed. Hoogagtbaren aanschrijvens van den 1 4e december 1 748, dewijl wij ons verbeelden dat den luyster deser regeering niet lijden kan meer van sulk een vile voorwerp te seggen. 
Crimen falsi, misdrijf. 
Calumnie originair, oorspronkelijke laster. 
Ad certum locum, naar een bepaalde plaats. 
Batavia heeft het plan van de retourschepen gewijzigd. Als eerste zullen de Gustaaf Willem en Sparenrijk voor Amsterdam, de A mes tij n voor Zeeland, de Pasgeld voor Delft en de Hartekamp voor Hoorn vertrekken. Zij moeten Kaap de Goede Hoop een voor een verlaten en binnendoor naar Nederland zeilen, tenzij de Kaap bericht van Heren XVII ontvangen heeft dat het anders moet. Het is de bedoeling dat Heren XVII in het voorjaar van 1750 over de met deze vroege schepen gestuurde retourgoederen kunnen beschikken. Verder zijn aangelegd: » 
150 voet Elswout, waarmeede den heer admiraal van de vloot staat te vertrekken en hetwelke almede nog in het laast van dese maand zijne depêche staat te erlangen, dog die aan de Caab sal moeten wagten na de schepen uyt Bengale, van Ceylon en uyt China, excepto Sloten, dat almede onder de vroegscheepen g’ordonneert om sig nopens zijn vertrek vandaar te reguleeren na Uw Ed. Hoogagtbare ordres, jaarlijks over de retourvloot derwaarts afgaande; 
met nog een bodem van gelijke charter voor de kamer Amsterdam nader te benoemen wanneer aan handen komt; 
voor Zeeland 150 ’t Hoff d’ Uno, dat op het schrijven deses nog van de Caab verwagt werd; 
voor Hoorn 130 Nieuwstad, om het grote agterstal dier kamer, en 
voor Enkhuysen 136 de Waaksaamheyd, die men van Chormandel binnenkorten tegemoed siet, van welke drie laastgemelte misschien nog Nieuwstad sal kunnen volgen in den tegenwoordigen tijd der depêche van de ses eerstgenoemde, dog de overige drie sullen vertrekken volgens de ordre op de consideratiën gesteld ofte so spoedig, indien mogelijk, dat op den 25e januarij aanstaande van het Princeneyland na zee kunnen gaan, en sal dan de retourbesending so men hoopt nog besloten kunnen werden door één of twee naschee- pen nadat wij voorspoedig zijn in het aanlanden der uytkomende, also daaruyt thans alles moet gevonden werden, de in ’t land varende sodanig veroudert en versleten zijnde dat men daarvan bijna niets bruykbaar meer heeft te wagten, doordien men bij gebrek van andere sig van deselve heeft moeten bedienen meer dan hare gesteldheyd lijden konde, staande - Uw Ed. Hoogagtb. met de scheepen toe te koomen buyten de 210. 000 lb. nagulen onder de materie van Amboina vermeld, nog 400. 000 lb. nooten en de g’eyschte quantiteyt foelij met de tweeduysend balen canneel voor de kameren van het Zuyder- en Noorderquartier, die wij vreesen dat Ceylon ook dit jaar niet in staat soude zijn te voldoen en die Uw Ed. Hoogagtb. in de billijke apprehentiën waarin wij zijn voor schaarsheyd aan die specerije in ’t vervolg apparent wel te passé sullen komen, schoon ook voorjarig en in goenij g’embaleert, blijvende nu nog maar bij onse pakhuysen alhier een restant van seshonderttweeënsestig balen en op Ceylon niets als dat van den nu afgelopen groten oegst mogte wesen ingekomen en ter voldoening van de 6000 balen voor de groote kameren sal moeten dienen. 
Verder zal Batavia het retour zoveel mogelijk vergroten met de gevraagde goederen uit Azië en aanvullen met goederen waarvan men denkt dat ze winst opleveren in Nederland. Aan enkele retourschepen zal de nieuwe eis meegegeven worden. Batavia vraagt o. a. 80 ton aan contanten. Als men de voor Bengalen bestemde 16 ton aan contanten verstuurd heeft , is de voorraad niet noemenswaardig meer. De contanten zijn dus hard nodig. Het zilver dat in Batavia aankomt wordt meteen gebruikt. Er worden 12 wisselbrieven t. w. v. f 232. 160 overgezonden , o. a. f 18. 864 door de eerste klerk van het College van Schepenen Pieter Haksteen aan diverse personen, f 93. 046 door de secretaris van het College van Schepenen Pieter Greving en de secretaris van de heemraden van de Ommelanden van Batavia Michiel Romp als executeurs in de nalatenschap van de vice-voorzitter van het College van Schepenen Abraham van Dijk aan de weesmeesters in ’s-Gravenhage, en f 92. 797 door de gewezen secunde van Malakka Johannes van Bergen van der Grijp, die met de Sparenrijk zal repatriëren, aan zichzelf. » 
]]></raw>
  <tunits>
    <tunit xpath="//volume[11]/missive[34]/header[1]" type="header" id="t1" offset="0" length="946"/>
    <tunit xpath="//volume[11]/missive[34]/paragraph[2]" type="paragraph" id="t2" offset="946" length="2600"/>
    <tunit xpath="//volume[11]/missive[34]/footnote[3]" type="footnote" id="t3" offset="3546" length="38"/>
    <tunit xpath="//volume[11]/missive[34]/remark[4]" type="remark" id="t4" offset="3584" length="196"/>
    <tunit xpath="//volume[11]/missive[34]/paragraph[5]" type="paragraph" id="t5" offset="3780" length="214"/>
    <tunit xpath="//volume[11]/missive[34]/remark[6]" type="remark" id="t6" offset="3994" length="71"/>
    <tunit xpath="//volume[11]/missive[34]/paragraph[7]" type="paragraph" id="t7" offset="4065" length="517"/>
    <tunit xpath="//volume[11]/missive[34]/paragraph[8]" type="paragraph" id="t8" offset="4582" length="847"/>
    <tunit xpath="//volume[11]/missive[34]/remark[9]" type="remark" id="t9" offset="5429" length="49"/>
    <tunit xpath="//volume[11]/missive[34]/header[10]" type="header" id="t10" offset="5478" length="626"/>
    <tunit xpath="//volume[11]/missive[34]/paragraph[11]" type="paragraph" id="t11" offset="6104" length="208"/>
    <tunit xpath="//volume[11]/missive[34]/paragraph[12]" type="paragraph" id="t12" offset="6312" length="1346"/>
    <tunit xpath="//volume[11]/missive[34]/remark[13]" type="remark" id="t13" offset="7658" length="50"/>
    <tunit xpath="//volume[11]/missive[34]/header[14]" type="header" id="t14" offset="7708" length="7"/>
    <tunit xpath="//volume[11]/missive[34]/paragraph[15]" type="paragraph" id="t15" offset="7715" length="1699"/>
    <tunit xpath="//volume[11]/missive[34]/remark[16]" type="remark" id="t16" offset="9414" length="432"/>
    <tunit xpath="//volume[11]/missive[34]/paragraph[17]" type="paragraph" id="t17" offset="9846" length="734"/>
    <tunit xpath="//volume[11]/missive[34]/remark[18]" type="remark" id="t18" offset="10580" length="557"/>
    <tunit xpath="//volume[11]/missive[34]/header[19]" type="header" id="t19" offset="11137" length="704"/>
    <tunit xpath="//volume[11]/missive[34]/paragraph[20]" type="paragraph" id="t20" offset="11841" length="2426"/>
    <tunit xpath="//volume[11]/missive[34]/remark[21]" type="remark" id="t21" offset="14267" length="471"/>
    <tunit xpath="//volume[11]/missive[34]/paragraph[22]" type="paragraph" id="t22" offset="14738" length="625"/>
    <tunit xpath="//volume[11]/missive[34]/remark[23]" type="remark" id="t23" offset="15363" length="246"/>
    <tunit xpath="//volume[11]/missive[34]/header[24]" type="header" id="t24" offset="15609" length="13"/>
    <tunit xpath="//volume[11]/missive[34]/paragraph[25]" type="paragraph" id="t25" offset="15622" length="390"/>
    <tunit xpath="//volume[11]/missive[34]/remark[26]" type="remark" id="t26" offset="16012" length="81"/>
    <tunit xpath="//volume[11]/missive[34]/remark[27]" type="remark" id="t27" offset="16093" length="745"/>
    <tunit xpath="//volume[11]/missive[34]/paragraph[28]" type="paragraph" id="t28" offset="16838" length="1872"/>
    <tunit xpath="//volume[11]/missive[34]/remark[29]" type="remark" id="t29" offset="18710" length="108"/>
    <tunit xpath="//volume[11]/missive[34]/header[30]" type="header" id="t30" offset="18818" length="1028"/>
    <tunit xpath="//volume[11]/missive[34]/paragraph[31]" type="paragraph" id="t31" offset="19846" length="2514"/>
    <tunit xpath="//volume[11]/missive[34]/paragraph[32]" type="paragraph" id="t32" offset="22360" length="749"/>
    <tunit xpath="//volume[11]/missive[34]/remark[33]" type="remark" id="t33" offset="23109" length="258"/>
    <tunit xpath="//volume[11]/missive[34]/paragraph[34]" type="paragraph" id="t34" offset="23367" length="485"/>
    <tunit xpath="//volume[11]/missive[34]/remark[35]" type="remark" id="t35" offset="23852" length="444"/>
    <tunit xpath="//volume[11]/missive[34]/paragraph[36]" type="paragraph" id="t36" offset="24296" length="703"/>
    <tunit xpath="//volume[11]/missive[34]/remark[37]" type="remark" id="t37" offset="24999" length="115"/>
    <tunit xpath="//volume[11]/missive[34]/header[38]" type="header" id="t38" offset="25114" length="849"/>
    <tunit xpath="//volume[11]/missive[34]/paragraph[39]" type="paragraph" id="t39" offset="25963" length="282"/>
    <tunit xpath="//volume[11]/missive[34]/remark[40]" type="remark" id="t40" offset="26245" length="474"/>
    <tunit xpath="//volume[11]/missive[34]/paragraph[41]" type="paragraph" id="t41" offset="26719" length="354"/>
    <tunit xpath="//volume[11]/missive[34]/paragraph[42]" type="paragraph" id="t42" offset="27073" length="1618"/>
    <tunit xpath="//volume[11]/missive[34]/remark[43]" type="remark" id="t43" offset="28691" length="464"/>
    <tunit xpath="//volume[11]/missive[34]/header[44]" type="header" id="t44" offset="29155" length="9"/>
    <tunit xpath="//volume[11]/missive[34]/paragraph[45]" type="paragraph" id="t45" offset="29164" length="288"/>
    <tunit xpath="//volume[11]/missive[34]/remark[46]" type="remark" id="t46" offset="29452" length="91"/>
    <tunit xpath="//volume[11]/missive[34]/paragraph[47]" type="paragraph" id="t47" offset="29543" length="1183"/>
    <tunit xpath="//volume[11]/missive[34]/remark[48]" type="remark" id="t48" offset="30726" length="237"/>
    <tunit xpath="//volume[11]/missive[34]/header[49]" type="header" id="t49" offset="30963" length="890"/>
    <tunit xpath="//volume[11]/missive[34]/paragraph[50]" type="paragraph" id="t50" offset="31853" length="649"/>
    <tunit xpath="//volume[11]/missive[34]/remark[51]" type="remark" id="t51" offset="32502" length="17"/>
    <tunit xpath="//volume[11]/missive[34]/paragraph[52]" type="paragraph" id="t52" offset="32519" length="1787"/>
    <tunit xpath="//volume[11]/missive[34]/footnote[53]" type="footnote" id="t53" offset="34306" length="25"/>
    <tunit xpath="//volume[11]/missive[34]/footnote[54]" type="footnote" id="t54" offset="34331" length="45"/>
    <tunit xpath="//volume[11]/missive[34]/footnote[55]" type="footnote" id="t55" offset="34376" length="44"/>
    <tunit xpath="//volume[11]/missive[34]/remark[56]" type="remark" id="t56" offset="34420" length="537"/>
    <tunit xpath="//volume[11]/missive[34]/paragraph[57]" type="paragraph" id="t57" offset="34957" length="446"/>
    <tunit xpath="//volume[11]/missive[34]/paragraph[58]" type="paragraph" id="t58" offset="35403" length="106"/>
    <tunit xpath="//volume[11]/missive[34]/paragraph[59]" type="paragraph" id="t59" offset="35509" length="91"/>
    <tunit xpath="//volume[11]/missive[34]/paragraph[60]" type="paragraph" id="t60" offset="35600" length="65"/>
    <tunit xpath="//volume[11]/missive[34]/paragraph[61]" type="paragraph" id="t61" offset="35665" length="1656"/>
    <tunit xpath="//volume[11]/missive[34]/remark[62]" type="remark" id="t62" offset="37321" length="1082"/>
  </tunits>
</NAF>
