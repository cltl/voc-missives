<?xml version='1.0' encoding='UTF-8'?>
<NAF xml:lang="en" version="3.2">
  <nafHeader>
    <fileDesc creationtime="2022-10-04T10:16:06CEST" title="Van der Parra, Hooreman, Van der Spar, Van Riemsdijk, Schreuder, Van Bazel, De Klerk, Van Ossenberg, Romp, Hilgers; Batavia, 10 mei 1763" filename="missive_14_6.naf"/>
    <public publicId="missive_14_6"/>
    <linguisticProcessors layer="raw">
      <lp timestamp="2022-10-04T10:16:06CEST" name="tf-clariah-gm" version="1.0"/>
    </linguisticProcessors>
    <linguisticProcessors layer="tunits">
      <lp timestamp="2022-10-04T10:16:06CEST" name="tf-clariah-gm" version="1.0"/>
    </linguisticProcessors>
  </nafHeader>
  <raw><![CDATA[PETRUS ALBERTUS VAN DER PARRA, LIBRECHT HOOREMAN, JURGEN VAN DER SPAR, JEREMIAS VAN RIEMSDIJK, JAN SCHREUDER, HUIJBERT WILLEM VAN BAZEL, REYNIER DE KLERK, WILLEM HENDRIK VAN OSSENBERG, MICHIEL ROMP EN MAURITS THEODORUS HILGERS, BATAVIA 10 MEI 1763. VOC 3066 (Kol. Arch. 2958), fol. 161-211. (fol. 161 In de brief van 18 januari 1763 werd het zenden van de Bronstee als naschip aangekondigd. Nu vertrekt het. Voor geheime zaken wordt verwezen naar de geheime brieven en resoluties. fol. 162 Wegens gesloten vaart zijn er geen berichten uit de vier Oosterkwartieren. Hoewel Ternate om 130 en Makassar om 50 soldaten had gevraagd, kon daarheen in februari met de Zeelelie en de Jager geen enkele gestuurd worden. Men is overtuigd van de noodzaak van soldaten, maar het Bataviase garnizoen kon er geen leveren. Bandjarmasin Naar Bandjarmasin is met de bark het Zeepaard ƒ 96. 084,- aan contanten gezonden. Dit schip kwam terug met 220. 500 lb zwarte en 6090 lb witte peper. Er is daar nog een voorraad van 593. 000 lb peper, waarvan 2000 pikol voor de Chinese jonken zijn bestemd. De resident zond nog 161 13/16 karaat ruwe diamanten met een gewicht tussen één en drie karaat, terwijl iedere soort een grein verschilt. Ze waren al in oktober 1762 met de sloep de Haak gezonden, maar die moest half december terugkeren. Timor fol. 163 Naar Timor ging met de Hercules ƒ 76. 852 aan contanten en goederen. Palembang De angst uitgesproken in de geheime brief van 11 december 1762 door de eerste resident te Palembang lijkt bewaarheid te worden. Er verschenen vandaar geen vaartuigen met peper of tin. De brief van 12 maart 1763 is in de vergadering van 22 maart besproken. Verwezen wordt naar het geheime besluit en het geheime antwoord van 15 april. Daaruit blijkt hoe de vorst van Palembang tevreden kan worden gesteld, zonder de rechten en het gezag van de Compagnie te verwaarlozen. De uitvoering is aan de aftredende en aankomende resident opgedragen. Opperkoopman Huijbert Johan de Heere is wegens het eindigen van dienstverband ontslagen en koopman Isaak Mens is benoemd. fol. 164 De laatste functioneerde wegens een zachtmoedige aard acht jaar uitstekend als administrateur te Bantam. Hij zal vervreemding met de anders niet slecht gezinde koning kunnen voorkomen en de wispelturige kroonprins tot bedaren kunnen brengen. Mens vertrok op 16 april naar Palembang met de schepen de Burch en Osdorp, de bark Afrikaan en de pantjalang Golconda. Daarin ging, naast wat was besteld, ƒ 920. 000 in ruil voor wat de koning in antwoord op een vriendelijke behandeling zal leveren. Omdat de djuragans, de hoofden van de schepen van de koning, volgens de aparte brief uit Palembang van 11 december 1762 geklaagd hadden dat hun vorig jaar onrecht is aangedaan met de gewichten, is verantwoording gevraagd aan de administrateurs op Onrust. De twee commissarissen die bij het lossen aanwezig waren, hebben verklaard dat de djuragans meer peper hadden geleverd dan op hun passen vermeld was. fol. 165 Sommigen ontscheepten soms meer, en soms minder tin, maar ze klaagden nimmer over een onrechtmatige behandeling. Deze verklaring is aanvaard en volgens besluit van 1 februari is ze naar Palembang gezonden om er bij de koning nuttig gebruik van te maken. Djambi De bark Afrikaan bracht een brief van resident Ajax Fredrik van Solms van 28 februari met het bericht dat het in Djambi goed gaat. Een beleefd briefje van de koning met een klein geschenk en een andere van Pangeran Nata zijn op gebruikelijke wijze beantwoord met contrageschenken. Japan Voor Japan zijn de Leimuiden en de Oosterbeek of de Ouderamstel, welke twee laatste schepen nog uit Ceylon worden verwacht, bestemd. Het laatst teruggekeerde opperhoofd Johannes Reijnouts is op verzoek met stilstand van gage ontslagen en opgevolgd door koopman en pakhuismeester Jan Crans. fol. 166 Personalia. De Hoge Regering ondersteunt twee verzoeken tot bevordering van assistent tot onderkoopman, omdat de reizen naar Japan gevaarlijk zijn en daarom de dienaren daar wel een speciale behandeling verdienen. Deze bevorderingen zijn voorlopig gegeven. Mochten Heren XVII geen uitzondering willen maken dan zal dat worden opgevolgd. Malakka fol. 167 Met de Huis te Manpad en de bark Kaaskoper is uit Malakka aan tin, olifantstanden, masthout etc. t. w. v. ƒ 99. 532 ontvangen. Admiraal Samuel Cornish was daar, zoals bericht in de brief van 31 december 1762, met een aanzienlijke vloot op weg naar Manilla gepasseerd en van het nodige voorzien. In maart kwam hij weer langs, teruggaande naar het westen, echter zonder het fort, evenals op de heenweg, met het gebruikelijke saluut te begroeten. Drie schepen van zijn vloot die even eerder passeerden, hebben ook niet gegroet. Cornish was ontevreden dat de gouverneur weigerde het eerste saluut te brengen. Hij heeft twee leden van het bestuur die bij hem aan boord waren gekomen om hem te begroeten, onheus behandeld en onder hevige dreigementen van wraak geklaagd over de weinige eerbied waarmee de Engelsen behandeld zouden worden. Zo wordt de inschikkelijkheid en assistentie dus beantwoord. fol. 168 Omdat de koning van Engeland zo arrogant het eerste saluut wil ontvangen, vraagt men ten spoedigste te horen of de Engelsen volgens de brief van 9 april 1761 nog wel assistentie moeten ontvangen. Ze mogen blij zijn als ze water en brandhout ontvangen. Sumatra's Westkust De Huis te Boede is met een bedenkelijke vertraging op 4 april van Sumatra's Westkust teruggekeerd met 1035 en ongeveer 19/20 mark gesmolten goud, 119. 832 lb peper, 73. 412 lb benzoë, 750 lb kamfer en 293 pakken beschadigde en ongewilde textiel, die zijn teruggestuurd omdat die van Coromandel geen 40 % winst, van Bengalen geen 25 % en die van Surat geen 20 % opbracht. Het Engelse fregat de Revenge, reeds genoemd in de vorige missive, verscheen op 26 oktober 1762 voor de tweede maal voor Padang en is zonder saluut voor de Nederlandse vlag bij aankomst en vertrek na vier dagen voortgezeild. fol. 169 De bezwaren van het bestuur in Benkulen die kapitein Watson overbracht, heeft commandeur Christiaan Lodewijk Senff naar genoegen kunnen weerleggen.) 
Die van Bankoele, hierdoor (naar het schijnt) ontstigt, hebben hun raadslid Richard Wyatt, in sijne reyse naar Natter, op Padang laten aangieren, om onsen commandeur nevens een besloten brieff teffens in den hand te stoppen een open papier, 'twelk de Engelschman op de hem een en andermaal gedaane afvrage verklaarde een protest te sijn. De commandeur betuygde dadelijk hierop het open papier bij provisie wel aan te neemen om tselve, als in eene voor hem onverstaanbare tale geschreeven, te doen overzetten, dog dat hij teffens tegen de acceptatie protesteerde, zo dit papier bevonden mogt worden ietwes te behelsen, 'twelk met de eere onser natie onbestaanbaar was. De zaak quam ook uyt naar sijn vermoeden, want het gewaande protest nevens den brieff vertaald sijnde, bevond men niets anders te behelsen, dan eenen aaneenschakeling van beschuldigingen, die men den onsen met de hatelijkste bewoordingen aanwreeff, en die den commandeur hebben doen besluyten om wel den beslooten brieff te beantwoorden, maar het sogenaemde protest door twee leeden van den raad weder bij den heer Wyatt te laten bestellen. Gelijk ook geschiet is, niettegenstaende dese hetselve, als reeds eenmaal den commandeur in handen gesteld, weygerde terug te neemen. Waardoor onse gecommitteerden genootsaakt wierden het papier naast hem te laten leggen, en sij sijn daarop heengegaan. 
Voor deze voorvallen met Watson en Richard Wyatt wordt verwezen naar de geheime Padangse resoluties van 1 november en 11 december 1762. De Engelsen verblijven te Natal en Tapanuli en trachten verder naar het noorden door te dringen. Volgens de rapporten hebben ze daar weinig aan en weet de resident te Airbangis hen van de bergvolken die het goud leveren, af te snijden. 
Bengalen De handel in Bengalen kwijnt, maar die in salpeter en opium belooft beter te gaan, want de Engelse gouverneur Henry Vansittart verzekerde dat hij het opperhoofd te Patna opdracht heeft gegeven de Compagnie bij inkoop van opium niet te belemmeren. Het bestuur te Calcutta deelde het bestuur mee dat de directeuren van de Engelse compagnie het bevel gaven de onderlinge vriendschap te handhaven fol. 171 en toe te staan dat de Compagnie zoveel salpeter inkocht, als ze voor eigen gebruik nodig had. Bovendien deed het Engelse bestuur een voorstel, waarbij de Compagnie genoeg salpeter zou krijgen zonder dat het Engelse monopolie werd aangetast. Verwezen wordt naar de geheime brief van Louis Taillefert en hoofdadministrateur Menso Isinck van 12 februari 1763. Wegens ziekte kon Taillefert dit voorstel niet laten bespreken. De Hoge Regering ziet er weinig in, want de Engelsen kunnen met het argument van eigen benodigdheid de Compagnie altijd met kleine partijtjes afschepen. Het is waarschijnlijk dat de Engelsen naar ze gewoon zijn de salpeterhandelaars met geweld zullen afschrikken, fol. 172 zodat ze slechts kleine hoeveelheden leveren. De Compagnie lijdt dan ook onder het onstuimig optreden van de Engelsen. Hopelijk zal de Compagnie voordeel van het openen van de salpeterhandel hebben. De Deunisveld, die met een lading t. w. v. ƒ 335. 024 terugkwam, voerde maar 230. 000 lb aan. De Oosterbeek bracht naast rijst en textiel nog 185. 000 lb salpeter naar Ceylon. Het is onzeker of dat genoeg is. Het is voor het merendeel wat reeds in 1760 in Ghazipur binnenkwam, en pas nu met grote moeite afgevoerd kon worden. De Deunisveld bracht slechts 101 kisten opium mee en volgens het bestuur zal de Vrouwe Kornelia Hillegonda, die een maand later zal vertrekken, nauwelijks die hoeveelheid meenemen. De prijs, die in 1760 maar ƒ 443,- per kist was, is gestegen tot de ongehoorde prijs van ƒ 750, 9, 8. Daarom is bij resolutie van 31 maart besloten om de Opium Sociëteit deze keer rsd 100 boven de gewone prijs per kist te laten betalen. Voor het overige fol. 173 en een verklaring van het feit dat het bestuur door het lang wegblijven van de schepen geen voldoende retouren kon verzamelen, wordt naar de brieven uit Bengalen verwezen. Daaruit blijkt dat Louis Taillefert nogmaals ontslag vroeg. Naast de 290 last rijst die de Oosterbeek in januari naar Ceylon bracht, zou daarheen met de Langewijk in februari nog 210 last zijn gegaan.) 
Zijnde het vertrek van laastgemelde bodem eenige dagen vertraagd door eene onverwagte verschijning van drie Fransche scheepen ter Bellazoorsche rhede. Wanneer het Calcatsch ministerie op eenen meesteragtige toon van ons gevergt heeft geen schepen met granen uyt de rivier te depecheeren voordat de Franschen vertrokken waren. 
Dese hadden, vier scheepen sterk, een tijd langs de zuydelijke kusten van Mallabaar en vervolgens op de hoogte van Ceylon gekruyst, daar hun de capitain Tinker, voerende het Engelsch oorlogschip The Medway, bijna in den mond sou gelopen hebben, so eene al te voorbarige losbranding van een der Fransche scheepen den Engelschman, die dese scheepen voor Hollandsche aanzag, niet even bijtijds uyt sijnen doling geholpen had. 
Vervolgens sijn de Franschen, na alvorens het rijk gelaaden Engelsche uytkomende schip The Walpole vermeesterd en hetselve onder bedekking van een hunner scheepen naar Mauricius gesonden te hebben, overgestoken naar Mergi. En zig hier eenigen tijd ververscht hebbende, spoeden sij zig naar Bellazoor, daar sij met drie scheepen van 74, 40 en 24 stukken verscheenen, en er buyten twijfel, so sij niet te vroeg ontdekt waren, een rijken buyt soude bekomen hebben. Maar nu moesten sij sig met een paer particuliere scheepjes (welker lading egter gesegt word een naamwaardig capitaal bedragen te hebben) en een gelijk getal loots-sloepen vergenoegen, terwijl het onvoorzigtig gedrag van een Fransch officier aan den Engelschen quartiermeester van eenen der loots-sloepen geleegentheyt gaff om te ontvlugten en de wapenkreet binnen Calcatta te brengen. 'Tgeene de Franschen, als tog niets meer kunnende uytregten, genoodsaakt heeft een ander heenkomen te zoeken, zonder dat van hun seedert iets vernomen is. 
Hoewel er uit Bengalen maar twee schepen zijn gerepatrieerd, zullen er toch vier daarheen gaan, namelijk de Welgelegen voor de kamer van Amsterdam, de Vlissingen voor de kamer van Zeeland, de Vrouwe Kornelia Hillegonda voor de kamer van Delft en de Deunisveld voor de kamer van Enkhuizen. 
Coromandel Op 12 april is besloten de Sloterdijk naar het noorden van Coromandel te zenden en de Oosterbeek of Ouderamstel naar het zuiden. Voor recentere berichten wordt verwezen naar de brieven die het bestuur direct naar Nederland zal zenden. Ceylon fol. 175 Sinds het begin van dit jaar verslechterde de toestand op Ceylon niet. De koning van Kandy besloot onder druk van Compagnies wapenen om gezanten als bemiddelaars te zenden. Uit de brief van 11 maart van de geheime raad, die het Suratse schip Sloterdijk meebracht, bleek dat ze op 25 februari werkelijk zijn gekomen en een minder hoogmoedige taal bezigden.) 
Want sij wenschten de sweevende geschillen voor bijgelegt te houden, billijkten de noodzakelijkheyt om een nieuw en duurzaam verbond te sluyten en versogten eenlijk dat s Compagnies troupen uyt 's konings land mogten terug ontboden worden, gelijk hunne koning, zeyde sij, sijn volk reeds uyt 's Compagnies districten getrokken had. Dog de gouverneur Van Eck heeft hun in duydelijke termen te verstaan gegeeven dat wij dit laatste niet aan 's konings goeden wil, maar aan den uytslag onser wapenen te danken hadden, en dat er over de ontruyming van 's konings landen, zomin als over het sluyten van een nieuw tractaat, gehandelt konden werden, solang de koning geen gevolmagtigden zond, voorzien met behoorlijke geloofsbrieven, die door den vorst en sijnen rijksgrooten moesten geteekent sijn. En hoezeer de gezanten sig beriepen op de gewoonte dat hun koning noyt eenig geschrift tekende, hebben sij sig egter aan dese voorwaarde moeten onderwerpen. 
De gezanten vertrokken op 2 maart met de belofte dat opstandige hoofden die nog in het land van de koning verbleven, en 16 gedeserteerde oosterlingen uitgeleverd zouden worden. Ook kaneel die wegens de onlusten niet was geleverd, zou aangevoerd worden. Reikhalzend wordt naar verdere berichten over de vredesonderhandelingen uitgezien, temeer daar de gouverneur met de Borssele, of de sloep Pallas, de geheime brief van 14 december 1762 heeft ontvangen, waarin het mislukken van de missie naar Siam wordt gemeld. Met genoegen wordt bericht dat de reeds lang gevangen zijnde opperkoopman Henricus Leembrugge, kapitein Jan Hendrik Dias, luitenant Hendrik Willem August Bremer en vaandrig Thomas van Lugtenburg, met een boekhouder, zes gewone Europese militairen en zes gedeserteerde oosterlingen zijn overgedragen. Kandy was zo beleefd om opperkoopman Leembrugge en de drie overige officieren fol. 177 geschenken te geven, alsof ze als ambassadeurs op bezoek bij het hof waren geweest. Leembrugge, kapitein Dias en vaandrig Van 
Lugtenburg, die met de Sloterdijk aankwamen, moeten zich te Batavia voor hun gedrag verantwoorden, terwijl het verdachte gedrag van de commandant van Hanwella, luitenant Bremer, te Colombo wordt onderzocht.) 
Omtrend den verdren voortgang onser krijgsverrigtingen word ons bedeeld dat twee detachementen uyt den Trinconomaalsche bezetting te Kotjaar en Tamblegamme twee plaatsen van 's konings gebied) zonder eenige wederstand hadden postgevat, en dat den hoofden dier districten, sowel als den Wania, of landvoogd van Koelepattoe, hunne reeds voor lang betoonde geneegentheyt om het jok der Candianen aff te schudden, metderdaad bewaarheyt en zig reeds onder 's Compagnies gebied begeeven hadden. Captain Van de Born, die met een hoop volks van den kant van Cattoene al vrij diep in 's koning land gedrongen was, is, daar niets meer te doen vindende, teruggetrokken naar den zeekant, met voorneemen om het Kandiasche gebied over den rivier Waluwe een bezoek te geeven. En den overigen detachementen, waarvan niets gemeld word, schijne nog hunne oude positiën behouden te hebben. 
In de geheime resolutie van 18 april is de behandeling van de geheime brieven te vinden. fol. 178 Deze is op 7 mei met de Huis te Boede en de bark Vrijheid naar Ceylon gestuurd, welke schepen 200 last rijst en andere bestelde benodigdheden vervoerden. Voor het vervoer van wat verder was besteld, waaronder 1600 last rijst, wordt beoogd de Overnes, Tulpenburg, Vrijburg, Radermacher en De Drie Papegaaien te gebruiken, tenminste als ze op tijd uit Nederland arriveren. De eerste drie kunnen dienen als retourschepen, waarbij een vierde dat direct uit Nederland naar Ceylon ging, gevoegd mag worden. De bevordering van de gezworen klerk Johan Hendrik Müller tot onderkoopman, waar de gouverneur en geheime raad sterk op aandrongen, wordt, zoals nu is voorgeschreven, aan Heren XVII voorgelegd.) 
Malabar 
Volgens den jongsten brieff van Cochim, gedagtekent den 1 e februarij laastleden, stonden de zaken op Mallabaar redelijk gerust, vermits den Trevancoorsche troepen, die eenige tijd door hun heen en weder trekken al vrij wat ongerustheyd hadden gegeeven, eensklaps naar de zuyd gemarcheert waren, om zeekeren Cam Saibo, een veldheer van den vorst van Trichenapali, het hoofd te bieden. En waren er, volgens des commandeurs secreeten brieff van den 19 e november 1762, al verscheyden schermutselingen tusschen wederzijdsche troupen voorgevallen, niet sonder verlies aan den zijde van den Trevancoor. 
Daarentegen gaff den welbekende moorschen regent Adi Ragia, die met eenigen duysent koppen ter bijspringing van den sammorijn afgekomen was, weder eenig nadenken, vermits hij het rijk van Cochim en het Trevancoorschen gebied met eenen landing bedreigde. Waarom ook een paar vaartuygen gewapend waren, om onse onweerbare residentiën te Porca en Calicoilang tegen allen overlast te dekken. 
De gecommittteerden die voor de redding van de lading van de verongelukte Getrouwigheid naar Goa zijn gezonden, rapporteerden dat de verkoop te Goa van wat geborgen was ƒ 86. 714 opbracht, terwijl de waarde van wat niet te Cochin of Goa verkocht kon worden, ƒ 90. 000 is. De kosten bedroegen, inclusief bergloon, geschenken, vracht etc., ƒ 22. 029,-. Met de Vrouwe Rebecca Jacoba, die op de terugreis vanuit Kharg Cochin aandeed, is 800. 000 lb peper ontvangen. Verder werd bericht dat de Bleiswijk op weg naar Surat op 26 januari 1763 uit Cochin is vertrokken en dat de Blijdorp fol. 180 daar nog niet was aangekomen. Het bestuur te Ceylon heeft 100. 000 ropia uit Surat, die voor Malabar bestemd, maar op Ceylon nodig waren, uit de Sloterdijk gelicht met de goederen voor dat gouvernement en de vaderlandse retouren. 
Surat Met de Sloterdijk zijn daarom uit Surat maar enige textiel en huishoudelijke zaken ontvangen en nog 26 stuks geschut en een mortier met munitie en gereedschap. Volgens een verdrag met de nawab, onder garantie van de Engelsen gesloten, moesten die worden afgevoerd. Daar deze kwestie te ingewikkeld en bovendien geheim is, wordt verwezen naar de geheime Suratse missive van 9 januari, die als bijlage in een aparte bundel wordt meegezonden. Daaruit blijkt dat het feit, dat een gewone vrouw op 26 juli 1762 naar onze loge was gevlucht, als voorwendsel is gebruikt om Compagnies loge, werf en tuin helemaal te blokkeren. Zij wilde straf voor een misdaad ontgaan en was naderhand alleen maar de stad uitgejaagd. Noch het aantonen van Compagnies onschuld, fol. 181 noch het aanbod de vrouw uit te leveren hielpen. Het laatste was duidelijk niet de bedoeling van de blokkade, want de nawab kwam met een hele reeks eisen. De Engelsen moesten toen wel om bemiddeling gevraagd worden. Hun is de onwettigheid van de eisen van de nawab duidelijk gemaakt, waarop zij namens hem hebben geantwoord. De Engelsen wilden van geen matiging van de eisen horen. Nadat elke voorziening van levensmiddelen was afgesneden, moest het bestuur zich wel onderwerpen en ter voldoening van een stokoude pretentie 80. 000 ropia en 200 ropia voor iedere dag van de blokkade tussen 26 juli en 1 oktober betalen en enige andere nog niet gespecificeerde geschenken geven. Het schreeuwende onrecht van deze behandeling hoeft niet belicht te worden en blijkt duidelijk uit de over en weer gewisselde brieven. fol. 182 De Engelsen beweerden dat een zekere Roegnavas, die eerste minister van de nawab is geweest, onder ede heeft verklaard dat die 80. 000 ropia voor het metselen van een stenen beschoeiing waren. Uit de geheime Suratse resolutie van 12 januari blijkt evenwel dat deze man zijn eed onder de hevigste dreigementen heeft afgelegd en deze zou herroepen, indien de Compagnie hem tegen zijn vijanden kon beschermen. Inmiddels moest nog de vernedering van het afvoeren van geschut boven 4 lb ondergaan worden en schriftelijk beloofd worden dat wegens het voorgevallene geen enkele eis aan de nawab zou worden opgelegd. De Engelse bemiddelaars gaven nog wel hoog op van al hun moeite de nawab tevreden te stellen. Uit de geheime brieven van het bestuur blijkt dat er tweedracht in de raad is ontstaan, toen tijdens de blokkade de directeur met drie leden op de werf en de secunde met vier andere leden op de loge opgesloten waren. fol. 183 De zaken zijn door heen en weer schrijven en door geharrewar vertraagd. Daar wordt nog over gesproken. Dit zijn de ongelukken die samenhangen met de veranderingen in de Westerkwartieren. De lading van de Sloterdijk t. w. v. ƒ 353. 096 gaf te Surat een winst van ƒ 260. 876. Op de poedersuiker was de winst 117 %. Daarom is besloten om de Amstelveen, Vrouwe Rebecca Jacoba en Amelisweert de eerstvolgende keer daarheen te zenden, om te kunnen concurreren met de Engelsen, die ongetwijfeld veel suiker uit Manilla zullen aanvoeren. Dit staat in de resolutie van 12 april.) Kharg 
Kareek heeft in maart des voorleedene jaars een vijandelijk bezoek gehad van Benderiksche roofvaartuygen, die twee onser galwets onvoorsiens overvallen en vermeesterd 
hebben, met verlies aan onse zijde van zeeventien matrosen, die off gesneuveld off 
gevangelijk weggevoerd sijn. Dog van de laasten hebben tien weder middel weeten te vinden om het te ontvlugten. 'S daags na den vermeestering onser galwets landen tweehondert Benderikkers op 't eyland, en stroopten vijff dagen lang op de onweerbare inwooners, sonder egter onder het bereik van ons geschut te komen. En den 5 e april waren sij alweder verhuyst en men had tot op het afgaan der jongste berigten, die den 19 e october 1762 gedagteekent sijn, niets meer van hun vernomen. 
Het bestuur vroeg met een Engels schip hulp uit Surat, maar de bewapende vaartuigen die zijn gezonden, konden Kharg niet bereiken. Er zijn kosten gemaakt om de bewoners van het eiland en de goederen van de Compagnie te beschermen. Daarbij hielpen de broer 
van de regent van Bandar Bushire met enkele vaartuigen en een Engels patrouillescheepje dat op Basra handeldreef. Ze zijn er voor beloond. Naast de ene overgebleven gelia is een tweede gebouwd en te water gelaten. De handel slaagde goed. De suiker bracht ƒ 22, 10,- het pikol op, wat een winst van 100 % is. De resident bestelde 200. 000 lb poedersuiker en 200. 000 lb kandijsuiker, waarvoor met andere koopwaren twee schepen van 150 voet nodig zijn. De Vrouwe Rebecca Jacoba fol. 185 voerde voor ƒ 240. 730,- aan, waaronder ƒ 235. 085,- aan gouden en zilveren specie. De naar Batavia opgeroepen resident Jan van der Hulst vertrok na behoorlijk transport van zijn administratie te hebben gedaan en na betaling van wat hij schuldig was. Maar te Gamron aangekomen gaf hij te kennen dat hij via de kortste weg naar Europa wilde gaan, en hij eiste onder intimidatie van de schipper dat deze zijn goederen en slaven zou afgeven. Die weigerde dat en Van der Hulst beperkte zich met in een brief aan de Hoge Regering aan te voeren dat hij al jaren aan een kwijnende ziekte leed, die alleen in Europa kon genezen. Hij vreesde dat bij zijn aankomst in Batavia de retourschepen al vertrokken zouden zijn, en daarom wilde hij vanuit Bombay met een Engels schip repatriëren. Omdat hij met afgeschreven gage was opgeroepen, oordeelde hij niet meer in de dienst van de Compagnie te zijn. Bovendien voerde Van der Hulst aan dat hij alles wat hem aanging had verantwoord en in Nederland aan Heren XVII verslag zou uitbrengen. De advocaat- fiscaal fol. 186 heeft de zaak in behandeling, de sekwester heeft de goederen van Van der Hulst, die aan boord waren gebleven, publiekelijk verkocht en zijn volmachten is bevolen niets zonder de toestemming van de Hoge Regering af te geven. De uitslag van deze zaak komt hopelijk met de aanstaande retourvloot.) 
Java's Oostkust 
En vervolgen nu nopens den staat van Java's Oostkust dat de troupen van den soesoehoenang en den sulthan, volgens een aparte brieff van den heer Van Ossenberch, geschreeven den 9 e april, eerstdaags hunne krijgsverrigtingen tegen den swervenden prins Singo Sari die den oostelijksten binnenlanden nog verontrusten, stonden te hervatten, schoon den gouverneur sijne onderwerping nog niet hopeloos stellende, hem daartoe een brieff van den Sourabayschen gezaghebber had laten aanmanen. Zekere gewaande heylige had sig ook tot hoofd van eenige hondert bijgelovige swervers opgeworpen en den gouverneur genoodsaakt om den regent van Samarang, gesterkt met een detachement onser militie, uyt te zenden, waarmede men die booswigten uyt 's Compagnies territoir 
Singo Sari; bedoeld lijkt de rebel Pangerang Singasari. 
hoopte te verdrijven. Maar eene ongelukkige renkontre met deselven heeft ons, terwijl 
de schietgeweeren van den soldaat door een swaren regen onbruykbaar geworden waren, vijffentwintig Europeërs gekost en onse inlanders dermate bedeest gemaakt, dat alles in groote wanorde naar Samarang vlugten. 
Eenige dagen had men werk om de kleynhartige Javanen van den schrik te doen bekomen. Maar de heer Van Ossenberch, fluks eenig volk van Japara en Damak ontboden hebbende, is onse inlandsche magt verseld van 24 dragonders (want meer konde het Samarangs guarnisoen niet missen) den 21 e april weder uytgetrokken. En heeft dien bijgelovigen hoop daags daaraan niet alleen totaliter geslagen en geheel uyt 's Compagnies territoir verdreeven, met agterlating van pieken, trommels, vaendels en seeven stukjes kanon. Maar selfs het geluk gehad van hun hoofd (die sig den eernaam van panumbahan gaff) met drie sijne voornaamste aanhangers te doen sneuvelen, hunne hoofden sijn op staken tentoongesteld, en men heeft ook twee andere stokebranden die sedert in onse handen vielen, hunnen verdiende loon gegeeven. Maar den tappa, off heylige, selfs fond middele te ontkomen en sworff, met de verstroyde overblijfsels van sijne troup in den landen der vorsten, die, gelijk men niet twijfelt, hen weldra geheel en al sullen doen vernielen. 
Deze berichten kwamen met de brief van 25 april 1763 van Willem Hendrik van Ossenberg, nadat hij op 21 april de slechte tijdingen had doorgegeven. Toen zijn direct 60 militairen, die van de 75 die met de Overschie waren gekomen, nog gezond waren, ter versterking gezonden. fol. 188 Meer konden er niet gemist worden, omdat het garnizoen te Batavia en buitenposten maar 900 gezonde soldaten omvat. Zo verzwakt is men geraakt door de geringe aanvoer van militairen. De beide vorsten betonen zich welmenend en uit hun onlangs ontvangen brieven blijkt dat de eerbewijzen en diensten die hun het verleden najaar zijn bewezen, hun uitwerking niet gemist hebben. 
Bantam In de generale missive van 31 december 1762 werd bericht dat een pantjalang naar Lampong Semangka was gezonden om te patrouilleren op smokkelvaartuigen. In februari is de bark Vrijheid met een luitenant en 30 soldaten uitgestuurd om conform de geheime resolutie van 1 februari een bezetting van het district Semangka te voorkomen. Dit schip was pas enige dagen uit Bantam vertrokken toen het bericht kwam van het overmeesteren van de pantjalang en van de post fol. 189 aan de rivier de Berung, waarbij 30 Europese en 8 inlandse soldaten sneuvelden of vermist waren. Deze post was gevestigd bij geheim besluit van 12 maart 1762. Dit ongeval is te wijten aan onvoorzichtigheid, want het hoofd van de Maleiers te Semangka en zijn vier zoons die op de pantjalang gevangen zaten, waren niet in de boeien geslagen, zodat ze hun moorden konden plegen. Vier militairen die konden ontkomen en met hulp van de Lampongse hoofden te Bantam kwamen, vertelden dit. De commandeur daar gaf dit door in zijn aparte brief van 12 maart. De overmeesterde pantjalang, die na de moord door de Maleiers was verlaten, is door de Lampongers teruggebracht. Om erger te voorkomen is bij geheim besluit van 15 maart het fregatscheepje de Jonge Petrus Albertus, de sloep Papegaai en de pantjalang de Snuffelaar met 40 Europese en 80 inlandse soldaten onder bevel van kapitein Charles Louis Colmond naar Semangka vertrokken. Commandeur Hugo Pieter Fauré droeg hun fol. 190 volgens zijn brief van 25 maart op om met hulp van de Bantammers bij de rivier Berung, of daaromtrent, een omheinde schans op te werpen en te bezetten met 25 of 30 Europeanen. De redenen hiervoor zijn te vinden in het geheime besluit van 15 maart. De uitslag van deze expeditie, waaraan ook drie of vier vaartuigen van de koning deelnamen, is nog onbekend, maar slaagt hopelijk beter dan die van de bark Vrijheid, die na drie weken onverrichter zake in Bantam terugkeerde. De gezaghebber zegt dat hij door harde westenwind wind en de stroom zijn bestemming niet kon bezeilen. Deskundigen in de zeevaart onderzoeken zijn journaal, of er van onkunde en plichtverzuim sprake is. Batavia Wat betreft de vreemde Europeanen wordt in een afschrift van een brief naar Padang per brief van het bestuur in Benkulen van 14 december door de Engelsen geprotesteerd. fol. 191 Het is dezelfde waarover onder Sumatra's Westkust is gesproken en die in kopie is bijgesloten. De brief uit Benkulen, die overigens zeer beleefd is, betuigt dat men niet in een pennenstrijd wil raken en de beslissing aan superieuren wil overlaten. Op 22 april is geantwoord het daarmee eens te zijn en is er op verzoek van de Engelsen aan Chinezen die dat wilden, toestemming gegeven om naar Benkulen terug te keren. Deze Chinezen waren door Charles-Henri graaf d'Estaing van Benkulen naar Mauritius meegenomen en op verzoek van de gouverneur-generaal, voor die dit wilden, met ridder Louis de Joannis naar Batavia gebracht. Dit is in het besluit van 22 april te vinden. Chinezen die in Batavia wonen, mogen niet vervoerd worden. Dit is toen voor het vervolg zonder uitdrukkelijke toestemming van de Hoge Regering verboden op straffe van twee jaar kettinggang. Op 7 januari is op verzoek van het bestuur te Benkulen toegestaan fol. 192 om de Engelse snauw de Diligent door particulier werkvolk te laten repareren en de gezaghebber wat suiker en arak te leveren. De kapitein van het Engelse compagnies oorlogsschip de Earl Temple, Peter Maclechine, die enige weken later verscheen en pretendeerde commandeur van al die schepen te zijn, zond vooraf een luitenant om van het kasteel een contrasaluut van evenveel schoten te eisen. De gouverneur-generaal maakte hem duidelijk dat dit alleen voor koningsschepen geschiedde, maar dat het admiraalsschip op de rede met evenveel schoten zou antwoorden, omdat het een commandeur betrof. Hoewel gebelgd, moest hij zich hierbij neerleggen. Op 1 maart is besloten dat voortaan schepen van de Engelse compagnie onder het gezag van een commandeur zo begroet zullen worden. Op de Earl Temple was het lid van de Engelse raad te Benkulen, John Herbert, met een brief van 10 februari, waarin werd verzocht de ernstige gebreken van dat schip te herstellen en daarvoor aan Herbert geld voor te schieten. fol. 193 Zijn verzoek in de vergadering van 1 maart om dit schip op Onrust door Compagnies werkvolk te laten herstellen, is wegens gebrek aan bekwame scheepstimmerlieden afgewezen. Dit werk mocht wel door particulieren geschieden en het is toegestaan wat lood, ijzer en staal aan land te verkopen. Bij besluit van 8 maart is de Engelsen een pakhuis op het eiland Kuiper aangewezen om tijdens de reparatie uitrustingsstukken op te slaan. Na tien dagen schreef Herbert in een rekest dat hij met de baas-timmerman van Onrust had vastgesteld, dat het schip zulke gebreken had, dat het onmogelijk met het scheepsvolk en gehuurde inlanders was te repareren. Hij vroeg om 20 Europese scheepstimmerlieden, die het werk wel in twee maanden konden doen. Anders zou het schip de reis naar China niet kunnen voortzetten. Zoals uit de bijlage blijkt, was de baas-timmerman van oordeel dat het schip zo slecht was, dat het gevaar liep om bij kieling aan het hoofd te zinken. fol. 194 Hij had bovendien slechts 15 bekwame scheepstimmerlieden die hij niet kon missen, zodat hij niet wist hoe hij dit werk op tijd moest verrichten. Het verzoek om Europese timmerlieden is afgewezen, maar er is wel het nodige hout en ijzerwerk geleverd met 50 % en 75 % winst. De Earl Temple was hier in zoverre mee geholpen dat ze binnen enige dagen weliswaar niet naar China, maar naar Manilla is vertrokken. Op 14 april kwam uit Manilla een particulier scheepje, de Sabut-Jungh, aan, dat door admiraal Samuel Cornish in dienst was genomen om levensmiddelen naar Madras te vervoeren. Zijn schriftelijk verzoek aan de gouverneur-generaal om hulp bij de inkoop is in de vergadering van 19 april ingewilligd, mits de kapitein de suiker en de arak uit de pakhuizen van de Compagnie betrekt. Op 15 april was al toegestaan om dit scheepje bij het eiland Kuiper schoon te maken en de uitrustingsstukken aan land te brengen. Een verzoek op 26 april om bij het eiland Onrust te mogen kielen en daarvoor drie Europese en drie inlandse timmerlieden te mogen gebruiken, fol. 195 is beleefd afgewezen wegens gebrek aan ambachtsvolk. De kapitein van de Earl Temple strafte de luitenant op dat schip voor de dwang die hij op de gezaghebber van de bark Vrijheid op weg van Bantam naar Batavia uitoefende om bij te draaien, met inbeslagneming van gage en arrest zolang zijn schip op de rede van Batavia was. Dat verklaarde volgens een bericht van de sjahbandar Jacob Cornelis Mattheus Radermacher van 22 april de Engelsman John Herbert tenminste. De Hoge Regering heeft zich hierbij neergelegd en twee schuiten, waarmee verleden jaar enige Engelsen hierheen deserteerden, conform het besluit van 12 april aan de kapitein van de Earl Temple uitgeleverd. Het verzoek van 12 april van een Engels onderdaan, die enige tijd buiten de stad in een arakbranderij had gewerkt, om burgervrijdom te krijgen, is afgewezen, omdat zulke vreemdelingen schadelijk worden gevonden. Hij zal binnenkort naar Benkulen verhuizen.) 
Den 22 e april vertoonde de voorgewaagde mr. John Herbert dat hij, op den weg van Bankole naar herwaard, het Engelsch schip the Valentine ontmoet en van den captain ontfangen had eenen brieff van sijne betaalsheeren, waarbij hem zeekere ordres aanbevoolen wierden, welker uytvoering sijne presentie alhier nog eenige tijd vereyschen soude. En hij versoekt ten dien eynde onse permissie. Maar wij hebben geen redenen kunnen vinden om hem hierin ter willen te sijn, wijl de mijsterieuse bewoordingen van sijn request, bij de resolutie van die dag ingeschreven, omtrent de noodsakelijkheyt van sijn lange verblijff niet het minste ligt gaven, behalven dat men sig geene ordres van de heeren Engelsche bewindhebberen verbeelden kan, om welker uytvoering wij tegen onse oude maximen verpligt souden sijn eenen Engelschen agent hier te gedoogen, daar men diergelijke instantie nog niet lang geleeden, volgens het vermelde bij onsen eerbiedigen van den 17 e october 1762, aan het Madraspatnamsche ministerie geweygert had. Dog wel voornamentlijk sijn wij tot het ontseggen van mr. Herberts versoek bewogen, vermits thans uyt den gedrukte memorie van de heeren Engelsche bewindhebberen, dienende ter wederlegging van Uwer Edele Hoogagtb. regtmatige klagten wegens de Bengaalsche zaken, weereltkundig geworden is dat hij Herbert zig geduurende zijn vorig verblijff alhier niet ontsien heeft sijne gewaande ontdeckingen, wegens hetgeene hier omging, naar Madras te bedeelen. 
Volgens zijn zeggen zal John Herbert binnenkort fol. 197 naar Benkulen vertrekken. Om Batavia vrij te houden van personen in vreemde dienst, is aan Pierre Alain Hesry, die uit Macao kwam, zich titulair kapitein-ter-zee in Franse dienst noemt en beweert op scheepsgelegenheid naar een Franse kolonie te wachten, de keus gegeven of met het naschip naar Europa te vertrekken, of met een Compagnies bodem naar China te gaan. Twee Fransen, Jacques Elbo en Jean Baptiste d'Arto, de laatste kreeg als François Baptist op 19 maart 1762 van Heren XVII passage naar Batavia, hebben op 26 april toestemming gekregen te wachten op een gelegenheid scheep te gaan naar Siam. Tot zover de resoluties over vreemdelingen. Daar deze particuliere vaart wordt uitgevoerd met vaartuigen die van onderdanen van de Compagnie zijn gekocht, is op 15 maart 1763 verkoop van schepen aan deze mensen verboden op straffe van confiscatie en arbitraire correctie van koper en verkoper. Opdat particulieren die met Compagnies passen scheepjes naar de Westerkwartieren laten varen, fol. 198 dit verbod niet overtreden, moeten zij bij vertrek een borg stellen in verhouding tot de waarde van hun scheepje of sloep. Als dit niet terugkeert, verbeuren zij boven de arbitraire correctie de borgstelling. Daar er wel drie kleine Engelse vaartuigen beschikbaar waren, is op 26 april aan John Herbert niet toegestaan een scheepje te huren, of te kopen om de te Batavia aangekomen Chinezen uit Benkulen te vervoeren. Op 12 april is bovendien verboden dat er vaartuigen boven 10 last aan anderen dan daadwerkelijke ingezeten van Batavia, Java's Oostkust, Cheribon of Bantam verkocht worden, tenzij met uitdrukkelijke toestemming van de gouverneur-generaal, of de gouverneur van Semarang. Dit verbod is vooral bedoeld om aan Palembangers en andere volken van de overwal schepen te onthouden, waarmee deze maar zeeroof bedrijven en smokkelen. Een langdurig geschil over Timbanganten tussen de Preanger regenten van Parakanmuntjang en Bandung fol. 199 is op 1 februari beslist) 
dat den eerstgemelde uyt hoofde van de langjaarige possessie, geduurende sijn leeven in 't bezit sal blijven van 'tgeenen hij thans onder sig heeft, mits jaarlijks duysent rijksdaalders aan den regent van Bandong. En dese, off sijn opvolger, sal na het overlijden van den eersten in het volle bezit van geheel Timbanganteen treeden. De commissaris van den inlander, die met eenigen Europeesche en inlandsche gecommitteerden door den gouverneur-generaal tot onderzoek van zaken naar den bovenlanden gesonden was, heeft bij die geleegentheyt teffens geëxamineert een ander oud geschil, 'twelk van veele jaren herwaarts ten aansien van het district Batoelajang tusschen den regent van dat landschap en dien van Pracamoentjang heeft plaats gehad. En ter selfde sessie in dese voegen getermineerd is dat de laastgemelde, mits aan den eersten jaarlijks duysent rijksdaalders betalende, voor sijn leeven lang in 't bezit blijft van 'tgeen hij sedert over lang onder zig gehad heeft, terwijl de eerste, als volgens den overgelegden bewijsen de wettige eygenaar sijnde, geheel Batoelajang na het overlijden van den Pracamoentjangsche regent onder sig krijgen sal. 
Van dit besluit zijn akten en kaarten aan de regenten van Bandung en Batulawang uitgereikt. Zoals gebruikelijk is dit besluit genomen zonder iemand tekort te doen en op grond van fol. 200 deugdelijke bewijzen en de consequenties die daaruit voortvloeien. De Hoge Regering schroomt niet om op zulke gronden eigen besluiten te wijzigen.) 
Gelijk nog den 18 e maart geschied is omtrent het landschap Denambo, 'twelk den 19 e october 1762, op fundament dat het onder niemant hoorde, aan den capitain van de oost-Javanen geschonken wierd, maar nu onder dese en den regent van Krawang is verdeelt, vermits den laaste bewees dat het gesegde district bevorens altijt, en nog laast seedert het jaar 1746, onder zijn regentschap gehoort had. 
Omdat er klachten waren dat de contingenten van de verplichte leveringen niet in overeenstemming met de mogelijkheden van de bebouwer van het land waren, heeft de commissaris van de inlanders op verzoek van de gouverneur-generaal deskundige personen geraadpleegd. Zijn rapport is te lezen onder de besluiten van 4 februari.) 
Uyt hetselve blijkt, vooreerst wat den coffij aangelangt, dat de bepaalde leverantie van 20. 750 picols sedert het jaar 1752 toen de contingenten in dier voegen gereguleert wierden, nog nooyt voldaan is, en tans door de vermindering van inwooners, en anderen bijgekomene calamiteyten, onmogelijk voldaan kan werden, behalven dat sommige landen nog nooyt iets van hun contingent opgebragt, maar alleen somtijds gediend hebben om onder hunne namen de ruyme leveranciën van andere districten te decken. 
Ten tweede, wat den peeper belangt, dat de ondervinding nu al meer dan genoeg geleert heeft, hoe de Jaccatrase landen, somin als die van Cheribon off Java's Oostkust, voor den peeperteelt bequaam sijn, waardoor de insameling tot nu toe zeer gering en dit werk door den inlander als verdrietig en schadelijk aangemerkt is. In soverre selfs dat op de bepaalde leverancie van 4030 picols in 't jaar, geduurende de laaste tien jaren pas 3987 picols geleevert sijn. 
Ten derde, omtrent de indigo en het kattoengaren, dat de tans standgrijpende repartitie als geschikt naar het vermogen van ieder district, zonder verandering behoort te blijven, schoon het berigt selfs bekent dat den contingenten, om de sware ongelden en geringe winsten van den arbeyt, nog nimmer rigtig sijn ingekoomen. 
Ten vierde nopens de padij off ongestanste rijst, waarvan de jaarlijksche leverantie volgens de ouden bepaling 36. 000 bossen bedragen moest, dat die, om reedenen bij voormeld berigt vermeld, vooral niet hoger dan 22. 000 bossen behoort genomen te werden. 
Men was het met deze punten eens. De koffie- en pepercontingenten van de districten die nooit iets opbrachten, zijn afgeschaft. fol. 202 De contingenten van andere landstreken zijn naar draagkracht vergroot. De totale leverantie van de Jakatrase bovenlanden belopen nu 17. 150 pikol koffie, 1000 pikol peper en 22. 060 bossen padi. Het contingent indigo blijft op 73 pikol en dat van het katoengaren op 142 pikol. De verdeling over de districten blijkt uit de lijst gevoegd bij het besluit. De contingenten zijn nu overeenkomstig de draagkracht. Naar voorbeeld van het vorige plakkaat zijn er straffen vastgesteld voor nalatigheid. De premie van zeven rijksdaalders voor iedere pikol peper boven de verplichte leverantie is met een rijksdaalder verhoogd. Alle ingezetenen die landen bezitten, die koffie of peper opbrengen, maar niet op genoemde lijst voorkomen, kunnen deze producten tegen de gewone prijs aan de Compagnie leveren. Het verbod op in- of uitvoer van koffie te Batavia en langs de hele kust van Java is vernieuwd. Men hoopt dat de bestelling van contanten voor 1763 geheel en spoedig zal worden uitgevoerd. Het baar zilver en goud zal nog krap zijn, fol. 203 omdat Coromandel 19 1/5 ton goud en Bengalen 26 1/2 ton zilver bestelden. Indien enigszins mogelijk zullen deze bestellingen uitgevoerd worden. De ƒ 140. 871 die met de Borssele over Ceylon zijn gezonden, zijn een deel van de bestelling uit Coromandel. Daarvoor is nu slechts ƒ 359. 346 aan Sumatra's goud in voorraad, terwijl Ternate er wellicht nog een ton bij levert. Daarom, en omdat Ceylon wegens toenemende verwerving van textiel nog wel twee ton aan pagoden nodig heeft, is op 5 april besloten bij particulieren goud tegen 18 1/2 rsd het reaal fijn in te kopen, waarmee het mark fijn op ƒ 399, 12,- uitkomt. Toen er op 29 april niets was binnengekomen, is de prijs op rsd 19 het reaal fijn gesteld. Als dit niet helpt en er geen aanvoer uit Nederland komt, zullen helaas de dukaten, waarvan nog tien ton in voorraad zijn, aangesproken moeten worden. Het is onzeker of de inkoop van halve kobans, 
waartoe op 26 april is besloten, tegen rsd 6 1/4 het stuk succes heeft. Er is net zo'n tekort aan baar zilver, hoewel de geldkamer ter wille van de bestelling uit Bengalen fol. 204 ƒ 1. 514. 270, of de gehele voorraad aan Suratse ropia's en Perzische nadries, zal verzenden. Met de opdracht die, hoewel ze niet zeer gevraagd zijn, zo duur mogelijk te verkopen, zullen nog een paar ton aan gouden ropia's naar Bengalen worden gezonden. Het verlies bij verkoop daar was onlangs maar 5 1/4 terwijl vermunting op Coromandel 24 % verlies oplevert. Door verzending naar Palembang, Semarang, Bantam en Cheribon is de voorraad dukatons en Spaanse realen aanmerkelijk geslonken. Er is besloten op de bestelling van Ceylon van negen ton aan zilvergeld voorlopig maar ƒ 240. 000,- te voldoen. Men hoopt vurig dat de bestelling van oktober 1762, die in januari tot 27 ton is teruggebracht, wordt gehonoreerd. Wegens de schaarste is er ook payement nodig. De voorraad in de geldkamer is geslonken tot ƒ 55. 800,- Indisch geld, waarvan maar ƒ 9150,- aan dubbeltjes. Het geeft genoegen dat de voorraad aan koperen duiten en penningen is afgenomen. Immers, ƒ 12. 000,- aan duiten en fol. 205 ƒ 60. 000,- aan penningen is naar Java's Oostkust verzonden. Deze vonden zulk een aftrek dat zelfs door de sultan om penningen is gevraagd. Daarop is voor ruim ƒ 95. 000,- aan penningen naar Semarang gezonden, zodat, met de ƒ 60. 000,- aan penningen die naar Ceylon zal gaan, de voorraad is uitgeput. Aan duiten is er nog ongeveer ƒ 30. 000,-. Om voldoende duiten naar de buitenkantoren te kunnen sturen en om de broodbakkers bij de schaarste van tarwe te voorzien, is op 8 februari besloten dat ze het graan de laatste zes maanden van het boekjaar in duiten mogen betalen. Men verzoekt om, boven het bestelde goud- en zilvergeld, zo spoedig mogelijk ƒ 200. 000,- aan duiten te mogen ontvangen. Een korting op de bestelde benodigdheden zal grote problemen geven. De voorraad pek en teer is met een voor de schepen nadelige zuinigheid uitgeput. De commandeur van de werf rapporteerde in het bijgesloten bericht fol. 206 van 22 april 1763 dat hij het Huis te Boede en de bark de Vrijheid niet voor Ceylon kan uitrusten en dat het breeuwen van de schepen voor de Westerkwartieren onmogelijk is. Voor de losvaartuigen moest hij zich reeds behelpen. Het harpuis barst bij vochtig weer uit de naden, wat gevaarlijke lekkage veroorzaken kan. Er is toestemming gegeven te trachten pek en teer van de Engelsen of anderen te krijgen, of anders op de inlandse wijze te breeuwen. De commandeur raadde dit zogenaamde liplappen op 3 mei schriftelijk af, omdat het slechts als bescherming bij een dubbele scheepshuid toereikend is. De Hoge Regering heeft zich erbij neergelegd dat de commandeur de naden maar met harpuis en gekookte olie heeft bestreken. Hij kan daarmee voortgaan totdat er pek en teer is gekomen. Men hoopt dat het hoognodige spoedig zal aankomen. Om verspilling van equipagegoederen tegen te gaan, fol. 207 is op 18 februari besloten) 
dat den baas van Onrust en de werff met den opziender van 't touwpakhuys maandelijks, evenals de basen van 't ambagtsquartier, aan generaal en directeur beyden specifiquen notitiën van het ontfangene en verstrekte, off verbruykte te sullen moeten leeveren, waarvoor 't hoofd van 's Compagnies zeemagt teekent voor gezien. De notiën worden door de twee eerste teekenaars met alle mogelijke nauwkeurigheyt g'examineert en de boekhouder van de equipagiewerff dan eerst gequalificeert om het opgebragte in te boeken, off aff te schrijven. 
Van de vloot voor 1761/62 zijn nog niet gearriveerd van de kamer van Amsterdam de Huis te Bijweg, Sloten, Eendracht, Giessenburg, De Drie Papegaaien, Jerusalem en Oranjezaal, en van de kamer van Zeeland de Tulpenburg, Radermacher, Barbara Theodora en Vlissingen. Dit jaar kwamen slechts de Enkhuizen en Overschie uit Nederland aan. Het tweede schip bracht het bericht mee dat er nog vijf schepen bij Kaap de Goede Hoop lagen. Daardoor is het gebrek aan benodigdheden, en vooral soldaten en matrozen, zeer groot. Als er geen schepen komen, dan kan in wat fol. 208 de buitenkantoren dringend nodig hebben, niet worden voorzien. Wanneer het schip met deze brief tijdig aankomt, dan twijfelt de Hoge Regering geenszins dat Heren XVII spoedig alles wat nodig is, zal zenden. Dit schip zal Kaap de Goede Hoop voorbij varen, maar zonodig St. Helena aandoen. Het vervoert 
326. 000 lb peper, 174. 565 lb suiker, 20. 000 lb tin en enige kleinigheden in totaal t. w. v. ƒ 59. 624. Er is geen partij ruwe zijde uit Limpho toegevoegd, omdat de eigenaar voor de eerste soort rsd 500,- en voor de tweede soort rsd 300,- het pikol vroeg, terwijl de huidige prijzen in China rsd 330 en rsd 293 1/3 zijn. Bij besluit van 8 maart is van deze dure koop afgezien. Omdat hij geen geld heeft en om van hem af te zijn, is aan een zekere Jose Cajetano Perera da Costa, kapitein van de infanterie van de Portugese koning, die uit Timor te Batavia was aangekomen, fol. 209 vrij transport met dit schip verleend. Er gaan ook een paar Engelse deserteurs mee, die bij besluit van 1 februari in dienst waren genomen, en twee soldaten, die Engelsen zijn en er min of meer blijk van hebben gegeven te willen deserteren. Ook gaan er twee soldaten mee die wegens desertie uit Ceylon zijn weggestuurd. Van deze vier soldaten is de gage beëindigd en zij moeten om de kost te verdienen dienst aan boord doen. De negotiepapieren bevatten een liquidatie op de retouren van 1762/63, die met wat uit China is verzonden, ƒ 7. 822. 628 bedragen. Zoals beloofd in de brief van 31 december 1762, zend de gouverneur-generaal een voorstel tot bezuiniging te Batavia, Java's Oostkust, Cheribon en Bantam voor een bedrag van ƒ 200. 000,-. Dit stuk is in de vergadering van 3 mei behandeld en wordt aan Heren XVII voorgelegd. fol. 210 Henrik Smith, die in de brief van 25 maart 1762 naar Nederland was opgeroepen, maar, zoals in de brief van 31 december 1762 was bericht, wegens slechte gezondheid nog niet hoefde te vertrekken, is enige maanden geleden overleden.) 
En teffens te versoeken dat den geëxcuseerden vijff tonnen schats op den geldeysch voor 1764, so van den ducatons na onse instantie, als van den anderen geëyschten speciën mogen afgetrokken werden, behalven van het payement, also wij daarvan den volle petitie van ƒ 300. 000,- sullen benodigen en dierhalven instantig versoeken dat omtrend die specie geen vermindering geschied. 
Bij het afsluiten van deze brief kwam er bericht dat de Sloten, Huis te Bijweg, Tulpenburg en Vlissingen tot in Straat Sunda zijn genaderd. Ondertekening) 
]]></raw>
  <tunits>
    <tunit xpath="//volume[14]/missive[6]/header[1]" type="header" id="t1" offset="0" length="6117"/>
    <tunit xpath="//volume[14]/missive[6]/paragraph[2]" type="paragraph" id="t2" offset="6117" length="1363"/>
    <tunit xpath="//volume[14]/missive[6]/remark[3]" type="remark" id="t3" offset="7480" length="373"/>
    <tunit xpath="//volume[14]/missive[6]/header[4]" type="header" id="t4" offset="7853" length="2450"/>
    <tunit xpath="//volume[14]/missive[6]/paragraph[5]" type="paragraph" id="t5" offset="10303" length="327"/>
    <tunit xpath="//volume[14]/missive[6]/paragraph[6]" type="paragraph" id="t6" offset="10630" length="424"/>
    <tunit xpath="//volume[14]/missive[6]/paragraph[7]" type="paragraph" id="t7" offset="11054" length="1004"/>
    <tunit xpath="//volume[14]/missive[6]/remark[8]" type="remark" id="t8" offset="12058" length="290"/>
    <tunit xpath="//volume[14]/missive[6]/header[9]" type="header" id="t9" offset="12348" length="620"/>
    <tunit xpath="//volume[14]/missive[6]/paragraph[10]" type="paragraph" id="t10" offset="12968" length="951"/>
    <tunit xpath="//volume[14]/missive[6]/remark[11]" type="remark" id="t11" offset="13919" length="1027"/>
    <tunit xpath="//volume[14]/missive[6]/remark[12]" type="remark" id="t12" offset="14946" length="209"/>
    <tunit xpath="//volume[14]/missive[6]/paragraph[13]" type="paragraph" id="t13" offset="15155" length="872"/>
    <tunit xpath="//volume[14]/missive[6]/remark[14]" type="remark" id="t14" offset="16027" length="795"/>
    <tunit xpath="//volume[14]/missive[6]/header[15]" type="header" id="t15" offset="16822" length="9"/>
    <tunit xpath="//volume[14]/missive[6]/paragraph[16]" type="paragraph" id="t16" offset="16831" length="599"/>
    <tunit xpath="//volume[14]/missive[6]/paragraph[17]" type="paragraph" id="t17" offset="17430" length="389"/>
    <tunit xpath="//volume[14]/missive[6]/remark[18]" type="remark" id="t18" offset="17819" length="820"/>
    <tunit xpath="//volume[14]/missive[6]/header[19]" type="header" id="t19" offset="18639" length="3096"/>
    <tunit xpath="//volume[14]/missive[6]/paragraph[20]" type="paragraph" id="t20" offset="21735" length="168"/>
    <tunit xpath="//volume[14]/missive[6]/header[21]" type="header" id="t21" offset="21903" length="84"/>
    <tunit xpath="//volume[14]/missive[6]/paragraph[22]" type="paragraph" id="t22" offset="21987" length="486"/>
    <tunit xpath="//volume[14]/missive[6]/remark[23]" type="remark" id="t23" offset="22473" length="257"/>
    <tunit xpath="//volume[14]/missive[6]/remark[24]" type="remark" id="t24" offset="22730" length="1836"/>
    <tunit xpath="//volume[14]/missive[6]/header[25]" type="header" id="t25" offset="24566" length="17"/>
    <tunit xpath="//volume[14]/missive[6]/paragraph[26]" type="paragraph" id="t26" offset="24583" length="755"/>
    <tunit xpath="//volume[14]/missive[6]/footnote[27]" type="footnote" id="t27" offset="25338" length="57"/>
    <tunit xpath="//volume[14]/missive[6]/header[28]" type="header" id="t28" offset="25395" length="87"/>
    <tunit xpath="//volume[14]/missive[6]/paragraph[29]" type="paragraph" id="t29" offset="25482" length="211"/>
    <tunit xpath="//volume[14]/missive[6]/paragraph[30]" type="paragraph" id="t30" offset="25693" length="1027"/>
    <tunit xpath="//volume[14]/missive[6]/remark[31]" type="remark" id="t31" offset="26720" length="657"/>
    <tunit xpath="//volume[14]/missive[6]/header[32]" type="header" id="t32" offset="27377" length="7208"/>
    <tunit xpath="//volume[14]/missive[6]/paragraph[33]" type="paragraph" id="t33" offset="34585" length="1466"/>
    <tunit xpath="//volume[14]/missive[6]/remark[34]" type="remark" id="t34" offset="36051" length="2034"/>
    <tunit xpath="//volume[14]/missive[6]/paragraph[35]" type="paragraph" id="t35" offset="38085" length="1156"/>
    <tunit xpath="//volume[14]/missive[6]/remark[36]" type="remark" id="t36" offset="39241" length="337"/>
    <tunit xpath="//volume[14]/missive[6]/paragraph[37]" type="paragraph" id="t37" offset="39578" length="396"/>
    <tunit xpath="//volume[14]/missive[6]/remark[38]" type="remark" id="t38" offset="39974" length="326"/>
    <tunit xpath="//volume[14]/missive[6]/paragraph[39]" type="paragraph" id="t39" offset="40300" length="501"/>
    <tunit xpath="//volume[14]/missive[6]/paragraph[40]" type="paragraph" id="t40" offset="40801" length="462"/>
    <tunit xpath="//volume[14]/missive[6]/paragraph[41]" type="paragraph" id="t41" offset="41263" length="323"/>
    <tunit xpath="//volume[14]/missive[6]/paragraph[42]" type="paragraph" id="t42" offset="41586" length="257"/>
    <tunit xpath="//volume[14]/missive[6]/remark[43]" type="remark" id="t43" offset="41843" length="2078"/>
    <tunit xpath="//volume[14]/missive[6]/remark[44]" type="remark" id="t44" offset="43921" length="3016"/>
    <tunit xpath="//volume[14]/missive[6]/paragraph[45]" type="paragraph" id="t45" offset="46937" length="536"/>
    <tunit xpath="//volume[14]/missive[6]/remark[46]" type="remark" id="t46" offset="47473" length="865"/>
    <tunit xpath="//volume[14]/missive[6]/remark[47]" type="remark" id="t47" offset="48338" length="1652"/>
    <tunit xpath="//volume[14]/missive[6]/paragraph[48]" type="paragraph" id="t48" offset="49990" length="380"/>
    <tunit xpath="//volume[14]/missive[6]/remark[49]" type="remark" id="t49" offset="50370" length="156"/>
  </tunits>
</NAF>
