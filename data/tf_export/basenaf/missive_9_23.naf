<?xml version='1.0' encoding='UTF-8'?>
<NAF xml:lang="en" version="3.2">
  <nafHeader>
    <fileDesc creationtime="2022-10-04T10:16:06CEST" title="Van Cloon, Blom, Van der Schuer, Westpalm, De Witte, Van Schooten, Van Bayen, Oostwalt, Valckenier, Schaghen, Patras, Thedens, Coyett; Batavia, 8 december 1732" filename="missive_9_23.naf"/>
    <public publicId="missive_9_23"/>
    <linguisticProcessors layer="raw">
      <lp timestamp="2022-10-04T10:16:06CEST" name="tf-clariah-gm" version="1.0"/>
    </linguisticProcessors>
    <linguisticProcessors layer="tunits">
      <lp timestamp="2022-10-04T10:16:06CEST" name="tf-clariah-gm" version="1.0"/>
    </linguisticProcessors>
  </nafHeader>
  <raw><![CDATA[IV. DIRK VAN CLOON, WIJBRANT BLOM, JOAN EVERARD VAN DER SCHUER, MICHIEL WESTPALM, JOAN FRANQOIS DE WITTE VAN SCHOOTEN, HERMAN VAN BAYEN, ADRIAAN OOSTWALT, ADRIAAN VALCKENIER, JOAN PAUL SCHAGHEN, ABRAHAM PATRAS, JOHANNES THEDENS EN FREDERIK JULIUS COYETT, BATAVIA 8 december 1732. Kol. Arch. 2102, VOC 2210, fol. 3257-3281. Tussen 5 september en 1 november zijn op Makéan en Moti 5084 specerijbomen en struiken omgehakt , in 21 negorijen op Noord-Halmaheira 37. 063 bomen tussen 15 augustus 1731 en 31 januari 1732. In Ternate 16 bomen tussen 12 februari en 12 maart 1732. De sultan van Tidore had na lang aandringen toestemming verleend tot de extirpatie op Weda, Maba, Patani en Pulau Pisang. Hierover nog geen bericht. In 1731 op Weda 40. 139 bomen vernield. Het gerucht dat er smokkelhandel had plaats gehad is niet bevestigd. Op Maba waren op 27 juli 1732 reeds 24. 852 bomen omgehakt. Tussen 14 juli 1731 en 27 juli 1732 in Makéan , Moti , Halmaheira , Ternate, Weda en Maba in totaal 117. 155 specerijbomen en -struiken vernietigd. Het hoge aantal geeft de Raad van Ternate aanleiding tot een onderzoek van de opgaven. De extirpatie op Patani is uit gesteld omdat de sengadji een tocht maakte tegen de Papuase zeerovers. De extirpatie op de Obi-eilanden is eveneens uitgesteld. In een brief van 11 september 1732 uit Ternate wordt de sengadji van Patani beschuldigd leider te zijn van de strooptochten van de Papuase zeerovers en sluikhandel te drijven met de » 
swervende Cerammers, Badjes en Maccassaren die desen jaere als weleer met een groot getal prauwen en omtrent 300 mannen sterk ettelijke tijd bevorens hier en elders in het vaerwater waren vernomen, die ook tot Patanij soude zijn aangeweest, en vermeend werden deselve te wesen, die bevorens omtrent Xulla Bessij, Ouba en naderhand omtrent Weda sijn gesien. Gedagte senghadja heeft ook na opgemelte sijne terugkomst tot Patanij de couragie gehad de besettingen van U Edele Hoogagtb. aldaar, bestaande in 1 zergeant, 1 corporaal en 6 schildergasten, sonder de minste reden daertoe hebben, door een onwederstaanbaar getal zijner onderdanen met de doodsdrijgende bewegingen te doen overvallen, binden en van daer vervoeren na het naastgelegen territoir van den koning van Ternaten. Item ’s E. Compagnie’s buscruyt, loot en andere voorhanden sijnde wijnige effecten doen wegnemen. 
Badjes, Badjos of Orang Laut, een voornamelijk op zee levend en door de gehele archipel rondtrekkend volk. 
De sengadji verklaarde » 
dat zijne onderdanen de onse aldaer niet langer hadde willen dulden, uyt hoofden der irreguliere conduites van den aldaer postgehoude hebbende zergeant Hendrik Claasz c. s. , verklarende hij senghadja absolut de totale ruïne der specerijbomen tot aan de toppen der gebergtens, gelijk meermelte vendrig Van Roon daarmede te werk had gegaan op Weda, en thans in dier voegen nog besig was op Maba, geensints te zullen gedogen; maar wilde men sulx verrigten een weynig boschwaard in en langs de stranden, sooals dat bevoorens volgens zijn zeggen geschiet was, soude hij sig op die concessie nog eerst beraden, met verdere expressie dat’er op Java een stuyver voor een notemuschaet wierd betaald daer hij van d’E. Compagnie voor de extirpatie nietwes genoot, sonder op de tegenwerping van geciteerde Arij Sell, dat Tidoors koning sijnen heer en meester de daervoor bedonge redemptiepenningen trekt, te willen antwoorden. 
Het hof van Tidore weigert iets tegen de sengadji te ondernemen. Hierop weigerde op 18 juli de bevolking van Maba verder aan de extirpatie mee te werken. Het is zelfs zo, dat 200 goed gewapende mannen van Maba en Patani » 
den vendrig Van Roon sijn eerste hoofdtroep, in de bosschagie hebben overvallen, halv dood geslagen, hun geld en goed nevens een gedeelte van ’s Compagnies bijlen en parrings afgenomen, voorts onse inlandse extirpateurs handen en voeten gebonden met een prauw na het hoofquartier gebragt, deselve aldaar als honden aan ’t strand nedergeworpen. 
Omdat de Compagnie niet over de nodige vaartuigen beschikte werd Ternate om hulp verzocht. De kora-kora van Kau haalde hen daarna op. De vorst van Tidore zond een luitenant Eno om de Mabarezen tot orde te brengen. Dit haalde weinig uit. Bij het afhalen van de extirpateurs door de Ternataanse kora-kora » 
kwam voormelte Tidoors lieutenant aldaar uyt der zee verschijnen, met 10 welbemande Mabarese vaertuygen, liet aanstonds door dies schepelingen pijlen en bogen employeeren en quetsten door het afsenden van 40 a 50 pijlen, 2 van de onse nevens 10 Tarnatanen, die alsdoen van haere kant mede niet schuldig bleven, en daerdoor vervolgens twee Mabareesen gedood, en twintig stux gequetst, terwijl onder dat conflict, sooveel ’s E. Compagnie’s goederen wierden afgescheept als die corre-corre konden vervoeren, waerna de onse dien sig buyten die actie hadden gehouden, de overige effecten aan de voormelte Tidoreese gecommitteerdens overgave, sooals s’lagen onder haere opsigt, item voor reeckening en verandwoording van haeren heer en meester den koning van Tidore bestaande buyten eenige kleenigheeden in 1285 kannen aracq apij, 9340 lb rijs, 5270 lb cadjang, 375 lb vleesch met 803 lb speek. 
Middelerwijlen heeft men eenige tijd daaraan tot Ternaten berigt ingekregen, dat die goederen drie dagen na dies overgave door 6 a zevendhondert Mabaresen waren geroofd onder voorgeve datse onder de voormelte extirpatie aldaar door de onse ware gedwongen geweest speek te kooken, te eeten. 
Om verdere uitbreiding van het verzet tegen te gaan verzoekt men om 500 Europese en inlandse soldaten » 
]]></raw>
  <tunits>
    <tunit xpath="//volume[9]/missive[23]/header[1]" type="header" id="t1" offset="0" length="1469"/>
    <tunit xpath="//volume[9]/missive[23]/paragraph[2]" type="paragraph" id="t2" offset="1469" length="877"/>
    <tunit xpath="//volume[9]/missive[23]/footnote[3]" type="footnote" id="t3" offset="2346" length="108"/>
    <tunit xpath="//volume[9]/missive[23]/remark[4]" type="remark" id="t4" offset="2454" length="26"/>
    <tunit xpath="//volume[9]/missive[23]/paragraph[5]" type="paragraph" id="t5" offset="2480" length="917"/>
    <tunit xpath="//volume[9]/missive[23]/remark[6]" type="remark" id="t6" offset="3397" length="223"/>
    <tunit xpath="//volume[9]/missive[23]/paragraph[7]" type="paragraph" id="t7" offset="3620" length="345"/>
    <tunit xpath="//volume[9]/missive[23]/remark[8]" type="remark" id="t8" offset="3965" length="306"/>
    <tunit xpath="//volume[9]/missive[23]/paragraph[9]" type="paragraph" id="t9" offset="4271" length="890"/>
    <tunit xpath="//volume[9]/missive[23]/paragraph[10]" type="paragraph" id="t10" offset="5161" length="291"/>
    <tunit xpath="//volume[9]/missive[23]/remark[11]" type="remark" id="t11" offset="5452" length="105"/>
  </tunits>
</NAF>
