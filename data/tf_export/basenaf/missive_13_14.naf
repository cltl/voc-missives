<?xml version='1.0' encoding='UTF-8'?>
<NAF xml:lang="en" version="3.2">
  <nafHeader>
    <fileDesc creationtime="2022-10-04T10:16:06CEST" title="Mossel, Van der Waeyen, Van der Parra, Van der Spar, De Nijs, Van Bazel, Hooreman, Van Hohendorf, Van Riemsdijk, De Klerk, Van Mijlendonk; Batavia, 15 oktober 1760" filename="missive_13_14.naf"/>
    <public publicId="missive_13_14"/>
    <linguisticProcessors layer="raw">
      <lp timestamp="2022-10-04T10:16:06CEST" name="tf-clariah-gm" version="1.0"/>
    </linguisticProcessors>
    <linguisticProcessors layer="tunits">
      <lp timestamp="2022-10-04T10:16:06CEST" name="tf-clariah-gm" version="1.0"/>
    </linguisticProcessors>
  </nafHeader>
  <raw><![CDATA[XL. JACOB MOSSEL, JACOB VAN DER WAEYEN, PETRUS ALBERTUS VANDER PARRA, JURGEN VAN DER SPAR, ADRIAAN DE NIJS, HUIJBERTWILLEM VAN BAZEL, LIBRECHT HOOREMAN, JOAN ANDREAS VANHOHENDORF, JEREMIAS VAN RIEMSDIJK, REYNIER DE KLERK en JANELI AS VAN MIJLENDONK, BATAVIA 15 oktober 1760. Kol. Arch. 2862, VOC 2970, fol. 8-76. Sinds het vertrek van het naschip de Blijdorp, waarmee de generale missive van 25 april 1760 werd verzonden, zijn van Heren XVII brieven van 2, 4 en 16 oktober 1759 ontvangen, die in de vergaderingen van 10 en 26 juni, 25 en 31 juli 1760 zijn behandeld. Eerst wordt de brief van 2 oktober 1759 beantwoord. Amboina Op Amboina is ƒ 74. 686 op wissel ontvangen zonder dat een agio van 4% in rekening werd gebracht. Heren XVII verboden dit en het verbod van 13 december 1753 om geen agio te rekenen is hernieuwd en uitgebreid met het voorschrift dat in de oosterse gouvernementen geen wissels zonder agio van 4% mogen worden aangenomen. Uitzonderingen hierop kunnen nu voorkomen worden. Banda Heren XVII waren bang dat er misbruik gemaakt zou worden van de toestemming om bij rijst gebrek zes burgervaartuigen naar Makassar te zenden. Amboina en Banda hebben altijd van elders van rijst moeten worden voorzien en de Compagnie moest daar altijd voor zorgen. Als de schepen van de Compagnie en particuliere vaartuigen die van Batavia of Java de rijst daarheen brengen, altijd veilig óverkwamen dan zou de vaart op Makassar verboden kunnen worden. Maar wanneer deze schepen verongelukken of hun reis zouden missen, dan dreigt er voor Amboina en Banda groot gevaar. Daarom is toestemming voor vaart op Makassar onder zekere beperkingen onvermijdelijk, temeer daar het, wanneer de vaart op Batavia wegens de moesson onmogelijk is, wel mogelijk is naar en van Makassar te varen. Slechts in geval van grote schaarste wordt van vaart op Makassar gebruik gemaakt en dit zal het bestuur ter plaatse in het najaar nog eens geschreven worden, met het bevel precies op te geven hoeveel rijst de toegestane schepen aanvoerden, hoeveel er van elders werd gebracht en hoe dat gebruikt werd. Achterdochtige gevoelens zullen zo weggenomen worden. Makassar Heren XVII vonden de bezwaren die het bestuur te Makassar aanvoerde tegen betaling van de soldijen met nieuw payement, niet zo belangrijk dat er geen proef mee mogelijk zou zijn. » 
Maar wij bidden Uw Edele Hoogachtb. in aanmerking te neemen dat de Compagnie bij deese betaling met nieuw payement nog voordeel nog nadeel heeft, daar men integendeel, deselve eens ingevoerd hebbende, in gevaarlijke omstandigheeden van muyterij zoude konnen raken, indien de ministers, ’tzij door het verongelukken van scheepen, ’tzij door andere oorzaken, van de benodigde quantitevt dier specie ontbloot raakten. Want men had dan zekerlijk te wagten dat het guarnisoen, zonder aan diergelijke reedenen plaats te geven, op de betaling met zulk nieuw paiement zouden aandringen, of tenminsten het surplus van ’tgeene die specie boven grof geld, of andere in de wandeling zijnde munt, gelden mogt, pretendeeren: nademaal het eene door de ondervinding gestaafde waarheid is dat men hier te lande onder de militie iets introduceerende, ’tgeene geoordeelt word tot hun voordeel te strekken, buyten staat is, om buyten bedugting van eene gevaarlijke onwilligheid en zelfs van opstant, daaromtrent, al was het maar voor een tijd, eenige verandering teweeg te brengen. 
Daarom is het raadzaam bevonden bij de regeling die zonder enig ongenoegen door gouverneur Roelof Blok werd ingevoerd, te blijven en slechts de kostgelden in payement uit te betalen. 
Bandjarmasin Heren XVII vroegen of Bandjarmasin om andere redenen dan de handel diende te worden aangehouden, en of in dat geval het aanhouden van een schip of schepen om snel te kunnen opbreken niet beter was dan kostbare gebouwen. Er wordt nu geen uitsluitsel gegeven of het kantoor wordt aangehouden om mededingers te weren of om de handelswinst. De instructie voor de heroprichting in 1747 voert goede gronden aan en Heren XVII noemden in hun brieven van 18 september 1702 en 2 juli 1703 het binnendringen van de Engelsen zeer zorgelijk en vonden in hun brief van 30 augustus 1732 een kantoor daarom noodzakelijk. Het plan van Heren XVII is niet voordeliger dan het tegenwoordige en bij eventuele nadelige omstandigheden zou het droevige gevolgen kunnen hebben. Het aanhouden van een schip, dat om de zes maanden moet worden afgelost, kost minstens ƒ 50. 000 per jaar, daarbij niet meegerekend de schepen die de peper aan boord brengen, omdat een geladen schip niet over de zandbank van de rivier kan komen. Deze kosten zijn te hoog als ze, ongeacht de peper oogst, voortdurend gedragen moeten worden. Het was in 1747 weliswaar het plan om alleen een kantoor aan te houden bij aanwezigheid van de schepen, maar daar werd van af gezien, omdat het regelmatig zenden van schepen onmogelijk was en te zeer afhankelijk van de gevaren van de zee. Het bleek noodzakelijk een schip beladen met peper te laten vertrekken, voordat er een ander kwam. Zonder het inrichten van pakhuizen kon de aangeboden peper toen niet aangenomen worden. Dat diende voorkomen te worden en zo waren er kosten van een schip, zowel als van gebouwen. Als men zich bij kwaadwilligheid of aanslagen door de Bandjarezen op een schip in veiligheid zou moeten brengen, dan zouden de problemen daarvan dikwijls te laat de onuitvoerbaarheid aantonen, als er geen verdedigbare loge was om zich voor roof- en moordlust te dekken. In 1636, toen er twee sloepen in de rivier lagen, werden alle weerloze Compagnies dienaren gedood. Bij een snelle opbraak blijft men aan de gevolgen ervan blootgesteld, blijven er rekeningen openstaan en kleven er aan hervestiging vele problemen en hoge kosten. Als men ter plaatse blijft, kunnen geschillen met minder moeite en kosten beslecht worden. » 
Aan de andere zijde moeten wij remarqueeren dat de omslag te Banjer van jaar tot jaar vergroot is door koop en aantimmering van woningen en pakhuyzen, aan welker gedurige opbouwing en reparatie, schoon ’t slegts houten en dus gebrekkige opstallen zijn, van tijd tot tijd zoveel te koste gelegt is, dat de ongelden van een jaar of thien bij malkanderen genomen mogelijk genoeg zouden geweest zijn, om daarvan eene beknopte en defensive logie te bouwen. 
Om die redenen, en in hoope van Uwer Ed. Hoogachtb. gunstige approbatie, hebben wij het veyligste en profijtelijkste geoordeelt op de Rembangsche werf te laten aantimmeren twee grote vaartuvgen van hondert voeten lengte, alhier bekend onder den naam van gontings. 
Deze vaartuigen zijn alleen gebouwd om te laden. Zij zullen elkaar aflossen en kunnen , als ze peper naar Batavia brengen , daar zonodig hersteld worden. Zo is er te Bandjarmasin steeds een schip ter bescherming van Compagnies bezittingen. Pakhuizen en de huur van vaartuigen om de peper aan boord te brengen kunnen zo bespaard worden. Doordat deze scheepjes zo weinig diepgang hebben, kunnen ze tot voor de loge komen. Maar het is ook nodig een geschikte loge te hebben, mits de kosten conform de memorie van bezuiniging niet hoger uitvallen dan ƒ 16. 000. De kosten zijn te dragen als 600. 000 tot 1. 000. 000 Ib peper wordt verworven, ook al moet er eenmalig ƒ 50. 000 of ƒ 60. 000 aan een loge besteed worden. Zo bespaart men reparatiekosten en kan men zich, wat het voornaamste is, tegen een onverwachte aanval van de gevaarlijke Bandjarezen beschermen en houdt men de exclusieve pepercontracten met meer kracht staande. Bij resolutie van 4 december 1759 is de tegenwoordige resident opgedragen nader te berichten of het bouwen van een loge uitvoerbaar is en aan de bedoeling beantwoordt. Ook dient men na te gaan hoeveel het kost om er geen geschil met de koning over te krijgen. De Hoge Regering hoopt dat Heren XVII deze voorlopige maatregelen goedkeuren. De loge wordt slechts in zoverre van steen, als de bescherming van Compagnies dienaren en bezittingen tegen brand, overval en het voorkomen van lastige reparaties nodig maakt. Het antwoord op de vraag waar het goud dat de Chinezen daar voor ƒ 403 inkochten, verkocht wordt, is vast en zeker Batavia, waar de prijs in vorige jaren zelfs tot f 464 en dit jaar tot ƒ 445 het mark fijn gestegen is. Omdat de residenten nog niet geantwoord hebben op de vraag wat de Bandjarezen met het geld dat zij ontvangen doen, is van de net teruggekeerde resident Nicolaas Ringholm een opgave gevraagd. Tevens moet hij melden wat hij weet van de valse dukatons, waarover de gerepatrieerde resident Bernard te Lintelo in zijn brief van 24 juni 1757 bericht heeft. » 
Gelijk hij ook aan beyde requisiten, volgens het aangetekende ter resolutie van den laatsten julij, voldaan, en nopens het eerste berigt heeft dat de sulthans jaarlijks een gedeelte van de geprofiteerde contanten opleggen en bewaaren tot eene donatie voor hunne kinderen, terwijl de daar woonende Chineesen een matig capitaal tot een geschenk voor hunne vrienden naar China vervoeren. Maar dat er ook veel gereed geld naar Java en elders gaat tot den inkoop van rijst, zout en andere benodigtheeden die Banjer mist. 
Nicolaas Ringholm verklaarde dat hij niets gehoord had van valse dukatons, laat staan ze gezien had. Hij laat dit, wat voor zijn tijd is geschied, voor rekening van Bernard te Lintelo. Dit bericht, en twee door Te Lintelo overgezonden valse dukatons, worden meegezonden. 
Timor Omdat ze weinig opbrengt, is de Hoge Regering het ermee eens voor de goudwinning op Timor weinig kosten te maken. » 
Maar de bediendens deeden bij missive van den 2e october 1759 een niet verwerpelijk voorstel, om namelijk een derde van de Amaconers, door welker land de goudrijke rivier loopt, aan dat werk te stellen en hoofd voor hoofd een zeker deel gouds te laten leveren, waarop de tommongons, onder verbeurte van geproportioneerde boetens ten behoeve van den zoogenaamden keyzer, zouden moeten letten. 
In de uitgaande brief van 31 december 1759 is dit voorstel goedgekeurd. Er is het opperhoofd om een duidelijke opgave van de kosten gevraagd en een waarheidsgetrouw bericht ten aanzien van de hoop op succes bij het gouddelven , desnoods gestaafd met eden. Het kan hierbij blijven, daar men verzekert dat de kosten gering zullen zijn en goedgekeurd kunnen worden, omdat er de hoopvolle verwachting is dat de Compagnie er groot voordeel van zal hebben. De kaart van Timor, die de dienaren in 1757 naar Batavia zonden en die tot nu toe de beste is, gaat bij deze naar Nederland. 
Palembang Heren XVII zijn er in hun brief van 2 oktober 1759 terecht ontevreden over dat er in 1757, i. p. v. 20. 000 pikols peper die Johannes Andreas Paravicini in zijn rapport beloofde, slechts 1. 245. 859 pond werd verworven. Uit de uitgaande brieven blijkt dat de Hoge Regering noch aanbevelingen aan het bestuur, noch vermaningen aan de koning gespaard heeft. Er is verklaard dat het tin niet volledig betaald zal worden, als de peperleverantie niet ten naaste bij geproportioneerd is. Deze bedreiging schijnt niet veel geholpen te hebben. In 1758 en 1759 is weliswaar respectievelijk 2. 117. 300 en 2. 076. 220 pond geleverd, maar dit lopende jaar is er een teruggang en voerden de schepen van de koning maar 1. 100. 000 pond aan. Wat de schepen van de Compagnie aanvoerden is tot nu weinig. Er is geen reden om dit, zoals Heren XVII denken, aan smokkelarij of andere verkeerde sluipwegen toe te schrijven. Dat kan overigens niet ontdekt noch tegengegaan worden, daar de gelegenheid daartoe door de vaart op China ontnomen is. Er zijn dit jaar particuliere geruchten dat twee sloepen, of kleine Palembangse jonken, te Kanton tin hebben aangevoerd, zonder dat de oorsprong of de plaats van afscheping bekend is. Het is niet onwaarschijnlijk dat het direct van Bangka kwam. Zulke smokkel, die moeilijk te ontdekken is en waartegen weinig te doen valt, zal mogelijk ook naar Amoy, Limpho en andere plaatsen benoorden Kanton plaatsvinden. Men is wel genoodzaakt om misoogsten, aardbevingen en andere redenen die de koning en de residenten aanvoeren voor de vermindering van de peperleverantie, voorshands als oorzaken te aanvaarden, zolang er geen gegronde redenen zijn. De vorst kan slechts met het tin getroffen worden, als dat al iets mocht helpen. China De vaart op China wordt in een aparte brief aan de desbetreffende heren gecommitteerden behandeld. Japan De visitateur-generaal is bevolen met grote spoed de Japanse negotieboeken over 1755/56, 1756/57 en 1757158 op te maken en naar Nederland te zenden. Daarmee moet voortgegaan worden om, zoals Heren XVII terecht opmerken, de handel zekerder te maken en bij een onvoordelig resultaat beter te kunnen oordelen over de redenen die de opperhoofden daarvoor aanvoeren. Volgens de opdracht van Heren XVII zal het bestuur in Japan worden opgedragen jaarlijks in hun brieven te vermelden hoeveel koper en kamfer er is verworven, welk gebruik daarvan in Japan zelf wordt gemaakt en hoeveel de Chinezen daarvan uitgevoerd hebben. In het aankomend briefboek valt te lezen wat de recent afgeloste opperkoopman Herbert Vermeulen geantwoord heeft op de desbetreffende passages in de brief van Heren XVII, waarmee aan deze eisen is voldaan. Malakka Het is niet aan de aandacht van het bestuur, noch aan die van Heren XVII, ontgaan dat drie stuivers zijn af geschreven op ieder van 4627 Arcaduse ropias die voor 30 stuivers ingekocht waren en daarna voor niet meer dan 27 stuivers zijn uitgegeven. Reeds op 9 oktober van het voorafgaande jaar is opgedragen om schadeloosstelling te eisen van degenen die heeft bevolen ropias tegen 30 stuivers te accepteren, dan wel van de hoofdadministrateur of de ontvanger, indien de laatste niet kan aantonen dat hij de ropias niet voor veel minder dan 27 stuivers heeft kunnen uitgeven, nadat hij de brief uit Batavia van 14 oktober 1754 had ontvangen, waarin bevolen werd om de ropias, behalve de Suratse, voor ten hoogste 27 stuivers aan te nemen. Heren XVII beklaagden zich over het uitblijven van de tocht naar de Nicobar eilanden. Er waren door de Hoge Regering herhaaldelijk orders voor gegeven en hij is ook meer dan eens uitgevoerd, maar zonder succes meer door onkunde van de uitvoerders, dan door gebrek aan een geschikt vaartuig, of door stormen, tegenwind en uit de koers drijvende stromen. Nu is het in het vergeetboekje geraakt, maar in een toegezonden extract resolutie, toegezonden met onze brief van 4 oktober, is, om klachten van Heren XVII te voorkomen, nogmaals ernstig bevolen het lang uitgestelde onderzoek uit te voeren. Bengalen Heren XVII bevalen aan om bij aanbestedingen op krediet de renten op niet meer dan op j van het kapitaal te laten lopen. Zij meenden dat de Compagnie met de interest op het volle kapitaal bezwaard werd. Deze zaak moet een beetje uitgebreider worden opgehaald. In 1757 verklaarde oud-directeur Jan Kersseboom dat de kooplieden de contracten niet volledig hadden voldaan. Zij leverden voor niet meer dan het bedrag aan contanten, of bij obligatie voor de vooruitverstrekte 75%. Daarmee nam men genoegen en er is niet aangedrongen op restitutie van de renten over het j deel. Ondere sommige omstandigheden is leverantie van slechts j van de aanbestedingen geaccepteerd. » 
En dat ten andere de kooplieden (als wel aangenomen hebbende de bij vooruitverstrekking gecontracteerde lijwaaten te leveren, maar niet om, bij mankement aan de leverantie, een vierde van ’tgeene daaraan ontbrak aan intrest te restitueeren) dat die kooplieden, zeggen we, door geen regtsmiddelen tot restitutie konden gedwongen worden. Wijl dus, buiten den leverancier, niemand daarbij heeft konnen bevoordeelt worden, scheen er geen reden te zijn om de ministers van frauduleuze behandelingen te verdenken. Behalven dat de Compagnie zoozeer geen schade, als eene winstderving op ze verwagte en niet geleverde lijwaaten kan verondersteld worden geleeden te hebben. De opperkoopman Bangeman, wien de visitatie der Bengaalsche negotieboeken gedemandeerd was, trachte egter bij een bericht ter resolutie van den 8e november 1757 vermeld, op fundament eener ordre die nergens te vinden was, vast te stellen dat de koopman, bij eene mindere leverancie, het quart met den intrest zoude moeten teruggeeven. Waarvan de ongefundeerdheid bij zijn eigen bekendtenis gebleeken zijnde, hebben wij bij besluyt van den 10e daaraan goedgevonden de verantwoording van gezegden Kersseboom voor voldoende aan te merken en alleen te laten vergoeden de genooten intresten voor ’tgeene minder dan de in contant of bij obligatie vooruitverstrekte 75 percent bedroegen, aan lijwaaten voldaan was, alsmeede voorzooverre op de lijwaaten die bovengemelde 75 percent geleverd waren, intresten mogten goedgedaan zijn. Bedraagende dit, volgens eene daarvan door meergemelden Bangeman geformeerde bevinding, te vinden bij resolutie van den 1 3e december daaraan, slechts ƒ 989, 16,-, waarvan ook de vergoeding, blijkens het vermelde door de Bengaalsche ministers bij brief van den 21e november 1758, werkelijk geschied is. 
Het belang van de Compagnie is dus niet veronachtzaamd. In de brief van 29 augustus 1 758 naar Bengalen is bevolen om de rente over niet meer dan 75% van het aanbestede kapitaal te berekenen en zich daaraan zoveel mogelijk te houden, hoewel omstandigheden soms nopen om gematigd te werk te gaan, daar in Bengalen bevelen niet naar de letter kunnen worden uit gevoerd. Dat bleek nog hetzelfde jaar uit de brief van 21 november 1758, waarbij werd bericht dat voor de Dhakase en Ayutthayase textiel niet alleen het hele bedrag van de aanbesteding ter vooruitbestelling had moeten worden ingewilligd, maar ook het gewone interest over wat meer geleverd werd. In het antwoord van 10 augustus 1759 is dit geaccepteerd, omdat er niet voordeliger gecontracteerd kon worden en de kooplieden over het minder geleverde een korting van j Vo per maand hadden aanvaard. Met genoegen wordt geconstateerd dat het verbod van het verlossen uit de dienst van personen die wegens plichtsverzuim gestraft zijn, maar van wie het vonnis nog niet door de Hoge Regering is aanvaard, werd goedgekeurd, conform de brief van Heren XVII van 1 7 juli 1 722. Dat dit nuttig en nodig is blijkt uit het geval van schipper Justus Baak, die het voorafgaande jaar repatrieerde, waarbij dit voorschrift in acht genomen had moeten worden, conform de resolutie en het over Bengalen besprokene op 14 juli. Zoiets zal niet weer gebeuren nu het bevel is rondgestuurd als een extract uit de brief van Heren XVII van 2 oktober 1759 en uit een eerdere van 1 7 juli 1 722. Over de bewering van de Engelsen te Calcutta dat de Compagnie met de directeuren van de Engelse compagnie in Europa zou moeten overleggen over wat ze van deze te vorderen heeft, wordt bericht dat deze schuld volgens de jongste gegevens ƒ 24. 142 bedraagt. In de memorie van overgave van Louis Taillefert staat dat het een schuld van de Engelsen is wegens de goederen die zij in 1731 van de Oostendese compagnie in beslag namen. Deze vordering is in 1 753 weer actief gemaakt en de Engelsen zijn om voldoening gevraagd, waarop deze beloofden het bij hun superieuren in Europa aanhangig te maken. Deze vordering is door de Hoge Regering eveneens in 1 753 in Bengalen aan de orde gesteld en, bij het uitblijven van een antwoord, wederom in 1756. Bengalen antwoordde dat dit tevergeefs gebeurde, daar de Engelsen van hun superieuren nog geen instructies hadden ontvangen. Het bestuur in Bengalen stelde in zijn brief van 19 maart 1760 voor deze zaak bij Heren XVII aanhangig te maken, waarop de Hoge Regering besloot Bengalen op te dragen een rapport van het ontstaan, omstandigheden en de goede gronden van deze aanspraak aan Heren XVII te zenden. Dat zal inmiddels wel geschied zijn. Aangezien er in Bengalen bij de Engelsen niets te bereiken is, wordt Heren XVII verzocht om de directeuren van de Engelse compagnie om vereffening van deze schuld te vragen. 
COROMANDEL Ondanks alle inspanningen kon de verwerving van textiel op Coromandel niet verbeterd en vermeerderd worden. » 
Al in den jaare 1754 zijn bij placcaat van den 29e maart zeekere zoorten van lijwaaten voor de Compagnie privative gereserveerd. Maar uyt suspicie dat hetzelve in allen opzigte aan het oogmerk niet voldeet, is het bij resolutie van den 1 2e julij 1759 g’interpreteerd en g’amplieert en bij het daarvan geformeerde advertissement van den 3e augustus daaraan zijn de zoorten van lijwaaten, waarin d’ E. Compagnie voomamentlijk negotieerd, niet alleen nader bepaald, maar ook op eene zeekere fijnte of grofheid gerestringeerd, met interdictie van allen handel in de gespecificeerde en diergelijke sorteeringen, zoomede van alle lijwaten die gemelde fijnte of grofheid en daar beneden mogten inhouden. Door het stipt agtervolgen deezer ordre en eene behoorlijke vigilantie tegen den vervoer en aanbreng der gespecificeerde soorten onderstelden wij het bedoelde oogmerk genoegzaam te zullen konnen herijken. Egter hebben wij, ingevolge de nadere intentie Uwer Edele Hoogachtb., gearresteerd allen particu¬ lieren vervoer en aanbreng van lijwaten, zoolang s Compagnies vaderlandsche en Indiasche evsschen van die doeken niet voldaan zijn, ten scherpsten t’ interdiceeren en dit niet alleen op Cormandel, maar ook te Tutucorijn en in Bengale, en dus over de geheele west van Indië (want Souratta is reeds tevooren van allen particulieren lijwaathandel uitgesloten) te laten standgrijpen. 
De hoofden van deze kantoren en de fiscaals is opgedragen scherp op de naleving van deze orders te letten. De regels gaan in op 1 januari 1 762, zodat ieder er kennis van kan nemen, terw ijl de textiel die in 1761 te Batavia wordt aangevoerd, er niet onder is begrepen, in zoverre ze niet vallen onder wat op 3 augustus 1759 reeds verboden was. 
Malabar Heren XVII stelden voor Ceylon van zoveel peper te voorzien dat de Malabar se peper voor de Ceylonse retourschepen gemist kon worden. » 
En dus de sware vooruitverstrekkingen en daaruit voortvloeyende afhankelijkheid van den Trevancoorder ontgaan. Maar wij zijn genoodsaakt Uw Edele Hoogagtb. in eerbied te vertoonen dat dit project int tegenwoordige tijdgewrigt, nu de peper alomme zoo gewild is, buyten ’s Compagnies blijkbaar nadeel niet werkstellig kan gemaakt worden. Want al heten wij den Trevancoorder met de peper zitten, zoude hij, als deselve aan vreemde handelaars voor hogere prijsen dan de Compagnie betaalden met gretigheyd konnende quit raken, hierdoor in geen verlegendheyd koomen en dus zoude niemand meer dan d’ E. Compagnie benadeelt worden. 
Maar wierd de tijd eens gebooren dat de oost eene genoegsame menigte konde leveren, of indien de gewildheid en sleet van dit product, evenals voor veertig of vijftig jaren, quam te verminderen, zoude het door Uw Edele Hoogagtb. voorgeslagen project met vrugt in ’t werk konnen gestelt worden. Want bij zoo een tijd zoude men den Trevancoorder, zijne peper afwijsende, in wezentlijke verlegentheid brengen. 
ƒ Muscat De visitateur-generaal heeft op bevel van Heren XVII een specifieke rekening gemaakt van de handel die in 1757 met de Mariënbos in Muscat gedreven werd. Deze is onder de bijlagen gevoegd met de toevoeging dat de gewezen makelaar van de Compagnie aldaar de gouverneur-generaal schriftelijk verzocht om weer twee schepen te zenden. De sjahbandar heeft dat beantwoord en beleefd afgewezen onder het voorwendsel van gebrek aan schepen. 
Batavia De Hoge Regering constateerde met genoegen dat Heren XVII het besluit van 20 juni 1757 betreffende het ontvangen van geld op assignatie heeft aanvaard. Waar zulke gelden geaccepteerd worden, zullen bij de assignaties en adviesbrieven de soort specie, de hoeveelheid en de acceptatieprijs vermeld worden. Niet alleen uit Batavia, maar ook uit Ceylon, Coromandel en Bengalen, zullen in plaats van authentieke afschriften alleen extracten uit de kassaboeken van de op assignatie gestorte gelden aan Heren XVII gezonden worden. Daar is de soort specie uit te halen, waarmee aan de opzet van Heren XVII is voldaan. Met hetzelfde doel is de eerste opperkoopman van het kasteel het bevel doorgegeven om jaarlijks een memorie op te maken, zoals de vorige eerste opperkoopman van het kasteel Christiaan Lodewijk Senff die onder datum 2 september 1757 ontwierp. » 
Zoodanig zal ingerigt zijn dat daarbij eerst gemeld worden de restanten van ijder specie. Vervolgens het zedert ontvangen met aantekening van den dag, het schip en 
de kamer, en eyndelijk de versending naar de buitencomptoiren, in zelfder voegen als Senffs memorie inhoudt. Mits bij d’ opgave der sommen die aan de geprojecteerde verzending naar de buitencomptoiren nog ontbreeken, ook de daartoe gerequireerde speciën gemeld werden. En zodanig staat deese memorie nu en jaarlijx tot Uw Ed. Hoogagtb. over te komen. 
Bij vergelijking van de sinds twee jaren opgezonden lijsten van de bestelkistjes met de vorige zal blijken dat het aantal verminderd is, dat er halve in plaats van de gevraagde hele zijn toegewezen en dat van de eerst gekwalificeerden maar twee of ten hoogste drie kistjes werd toegestaan. De bevelen in deze zullen gevolgd worden en de overgezonden lijsten zullen laten zien dat er geen excessen plaats hadden. De verschillen in het aantal kistjes per schip komen voort uit het feit dat de verzenders het schip van die kamer kiezen, waar hun vrienden of volmachten wonen. Om deze ongelijkheid te voorkomen, is de gecommitteerden voor het brandmerken van de kistjes opgedragen deze zoveel mogelijk gelijkelijk over de retourschepen te verdelen. Om verschillen van mening tussen de opperequipagemeester en de schippers, waarbij de laatsten ontkennen dat ze ruitkaarten van de lading hebben ontvangen, te voorkomen, is bevolen dat deze een bewijs van ontvangst afgeven dat met een kopie van de ruitkaarten naar Nederland meegezonden wordt. Dit bevel is ook naar Bengalen en Ceylon gezonden. Met leedwezen is geconstateerd dat de politieke afhandeling van de zaak van de gewezen directeur van Bengalen, Jan Kersseboom, door Heren XVII niet is goedgekeurd. Er is slechts in het belang van de Compagnie gehandeld. Na het doornemen van alle stukken zou de zaak zeker geheel aan de advocaat-fiscaal zijn overgedragen, als ze niet zo dubieus, verward, van lange adem en verschillend in de beoordeling van gevallen en omstandigheden was geweest. De Hoge Regering kon het ook al niet over zien, zodat de rechter te weinig bewijs zou hebben gehad om wettig en afdoende uitspraak te doen. Daarom is deze zaak op politieke wijze afgedaan en niet aan een justitieel onderzoek onderworpen. Dan zou ze afhankelijk zijn geweest van onzekere procedures en zou het belang van de Compagnie bij een nadelige uitslag geschaad kunnen zijn, als de rechter niet kon steunen op heldere en gegronde getuigenissen. Bovendien zou het dan twijfelachtig zijn geweest of er van de vergoeding voor de opium, de textiel en andere zaken, zoals die thans f 90. 053 bedroeg, veel gekomen zou zijn. De latere zaken van de opperhoofden te Bimlipatam, Gijsbert van Velsen en Jacobus Henricus van Jever, tonen dat helder aan. Door een politieke beslissing zijn al deze ongemakken voorkomen en is de zaak afgedaan zonder zich over bijzondere zaken of hun verantwoording speciaal uit te laten. In het geschil tussen de Raad van Justitie en weesmeesters over het af scheur en van weeskamerzegels, die Heren XVII aan de Hoge Regering heeft overgelaten, is de raad bevolen te voldoen aan de brief van Heren XVII in deze en de Hoge Regering in staat te stellen haar te beslechten. Het antwoord op de brief van Heren XVII van 4 oktober 1 759 wordt in de aparte missive opgenomen. Hiermee is de brief van 2 oktober 1759 beantwoord. Nu volgt het antwoord op de laatste brief van 16 oktober 1759, die in de vergadering van 4 juni 1760 is behandeld. Daaruit bleek het ontslag van het ordinaris lid van de Raad van Justitie mr. Librecht Hooreman als president en de opvolging van de extraordinaris raad Dithard van Rheede als president. Deze is evenwel overleden. Hooreman verzocht om zijn ontslag te handhaven. De Hoge Regering overwoog dat het overlijden van Van Rheede totaal onvoorzien was en dat het wenselijk was dat Hooreman als president werd gehanhaafd, totdat Heren XVII hierover een besluit hadden genomen. Het overlijden van Van Rheede was reeds in de brief van 31 december 1759 bericht. Besloten werd Hooreman te handhaven, maar deze verzocht nadrukkelijk om het ontslag, dat Heren XVII onvoorwaardelijk hadden gegeven, 
te mogen genieten. Hij beloofde daarbij in alle opzichten bereid te zijn ten dienste van de Compagnie te blijven. Besloten werd om, naar het voorbeeld van het besluit van 8 juni 1753, Librecht Hooreman als president van de Raad van Justitie te ontslaan. Overeenkomstig de brief van Heren XVII van 1 november 1 709, is besloten om de oudste van de ordinaris raden, mr. Willem Vincent Helvetius, tot president van de Raad van Justitie te benoemen, op dezelfde wijze als in de brief van 1 709 en conform de resolutie van 1 753, totdat Heren XVII een nader besluit hebben genomen. Hooreman heeft de justitiële zegels, de sleutel van de geheime kast en de borgtochten aan de gouverneur-generaal overhandigd en deze heeft ze in de vergadering van 10 juni in aanwezigheid van twee gecommitteerden uit de Raad van Justitie aan Helvetius overgedragen. Hooreman verklaarde daarop zijn dankbaarheid dat Heren XVII hem op zijn verzoek hadden ontslagen, en beloofde dat hij zijn verdere dienst in overeenstemming daarmee zou verrichten. De rest van de brief van 16 oktober 1759 is in de vergadering van 10 juni besproken. Wat betreft de assignaties zal men zich naar de vorige orders richten, totdat Heren XVII hierover nadere besluiten hebben genomen. Derhalve zullen de besluiten van 2 september 1756 en 20 juni 1757 gevolgd worden, die zijn genomen naar aanleiding van de bezwaren over de koers van de assignaties betreffende de westerkwartieren van Indië, vermeld in de brieven uit Nederland van 13 oktober 1755 en 4 oktober 1756. De bevolking in Batavia is ervan op de hoogte gebracht dat de gelden die in oktober op assignatie gestort worden, pas na het beëindigen van de jaarlijkse verkoping in Nederland uitbetaald zullen worden. De gelden tussen november of december tot april gestort, onder voorbehoud dat de assignaties van april niet te hoog oplopen, zullen pas na de voorjaarsverkoping in kas- of bankgeld, naar keuze van de heren bewindhebbers van de desbetreffende kamer, uitbetaald worden. Bij voldoening in bankgeld zal de agio berekend worden naar de koers ten tijde van de uitbetaling. Dit is ook doorgegeven naar Ceylon, Coromandel, Bengalen, Surat en Kaap de Goede Hoop, waarheen gedrukte exemplaren van assignaties zijn gezonden, terwijl de kooplieden voor de handel op China er enkele meekregen. Op het verzoek om overwegingen betreffende de afzet in Indië van de fijne kaneel, zijn uit de jongste papieren de bevelen en bedenkingen ter zake verzameld, in het bijzonder die betreffende de wilde kaneel. Daarvan wordt, zoals reeds in de brief van 5 oktober 1 752 is vermeld, gezegd dat deze » 
niet alleen op d’ eylanden Mindanao, Floris, Borneo, Sumatra, in den oosthoek van Java, in Tonkin en Cambodia, maar ook op Ceylon, Mallabar, en dus schier door geheel India, gevonden word. Ten desen opzigte heeft de heer gouverneur-generaal ter sessie van 9 september zijne schriftelijke bedenkingen overgelegt, die wij de vrijheyd gebruyken Uw Edele Hoogagtb. onder de bijlaagen dezes aan te bieden, en waarbij d' aangelegentheid van de wilde canneel en het nadeel dat uit derselver debiet voor de echte Ceylonsche te dugten is, onzes bedunkens, duidelijk vertoond word. Want om niet te spreeken van de Sumatrasche en Mallabaarsche zoorten, die door d’ Engelschen in Europa, zoowel als in deese gewesten met aanmerkelijke quantiteyten gesleeten word, zullen wij eenlijk omtrent die van Mindanao aanmerken dat deselve, schoon reeds bevoorens door niet zeer vermogende luyden in de Philippijnsche eylanden gebruikt, tans een vast artikel van negotie na Aquapulco geworden is, zoodat die ter laastgemelde plaatse, zooals de rapporten luyden, zelfs tot 120 stuyvers het lb verkogt is. 
Welke vrees hieruit volgt voor de afzet van de Ceylonse kaneel, wordt aan Heren XVII overgelaten, temeer daar de prijs zo hoog is opgelopen dat mensen van gemiddeld, en zeker met weinig geld, dit niet kunnen betalen De klachten hierover van de Manillase 
kooplieden zijn veelvuldig en bekend. Ze zonden met instemming van de gouverneur van de Filippijnen een zekere heer Fauiet naar Batavia om een prijsverlaging te bepleiten en de nadelige gevolgen van de hoge verkoopsprijs aan te geven. Hij kreeg een weigerachtig antwoord en overhandigde daarop een schriftelijk stuk, dat is gevoegd bij de bedenkingen van de gouverneur-generaal. De zaak wordt aan Heren XVII overgelaten, omdat zij meer directe informatie uit het westen van Indië krijgen en het beste kunnen beoordelen welke maatregelen genomen moeten worden om de afzet van wilde kaneel, hetzij door opkoop, hetzij door uitroeiing, tegen te gaan. Omdat de wilde kaneel op zoveel plaatsen groeit, zal dat zeer moeilijk zijn. Er zijn middelen beraamd om via Ternate een briefwisseling met Solok te openen en zo meer inzicht te verwerven over Mindanao en de daar groeiende kaneel. De uitslag daarvan en de besluiten van Heren XVII worden afgewacht. Wel is men het eens met de gouverneur-generaal dat het niet lang zo kan blijven, omdat de vraag naar de wilde kaneel gestaag blijft toenemen, zolang de inlanders deze schillen op de wijze van Ceylon en de prijs van de Ceylonse kaneel hoog blijft. De middelen om dit tegen te gaan worden steeds moeilijker. Het bevel de prijs op 130 stuivers het Ib te stellen, is uitgevoerd. Naar aanleiding van de klachten van Heren XVII dat ook weer in 1758 veel dienaren gerepatrieerd zijn zonder rekening en alleen met een ongetekend extract uit de soldijboeken, zijn er in de resoluties van 25 mei en 5 juli 1760 reeds gedeeltelijk voorzieningen getroffen. De soldijboekhouders, zowel te Batavia, als in Ceylon en Bengalen, is opnieuw bevolen om aan repatriërende personen niet allen hun laatste rekening te geven, maar de gezagvoerders van de retourschepen tegen ontvangbewijs een lijst te geven van de rekeningen die zijn overhandigd aan de repatrianten op hun schip, met een opgave van krediet of debet en de datum van de afsluiting. Deze lijst moet in Nederland overhandigd worden aan het soldijkantoor van de kamer waarbij ieder is ingeschreven, en bij nalatigheid zal wat bij de ontvangst van de boeken blijkt teveel te zijn uitbetaald aan gage en premie, op de nalatige gezagvoerders worden verhaald. Omdat de soldijpapieren en de uitreisboeken van de direct naar Bengalen gevaren schepen niet waren overgezonden, is het bestuur aldaar en het hoofd van het soldijkantoor in Batavia bevolen dat alsnog te doen en uit te leggen waarom dit verzuimd was. Aan Bengalen is bevolen de uitreisboeken van de direct uit Nederland aangekomen schepen, of de kopieën, onverwijld naar Nederland te zenden, op straffe van verbeurdverklaring van drie maanden gage door de verantwoordelijken die nalatig zijn geweest. » 
De professor Donati met zijne reisgezellen zullen wij, uyt kragte van Uwer Edele Hoogagtb. aanschrijven, bij verscheining de nodige hulp tot het verrigten van hunne natuurkundige waarnemingen laten bewijsen en teffens zorgen dat die heeren hunnen weetlust alleen tot voorwerpen hunner studie bepalen en, gelijk niet zelden gebeurd is, geen misbruik van de verleende permissie maken. 
De beperkingen op de bevordering van de officieren van het gestrande schip de Erfprins, zoals bij resolutie van Heren XVII van 10 oktober 1759 vastgesteld, zijn ter opvolging aan de commandant en opperequipagemeester ter hand gesteld. De extraordinaris raad Louis Taillefert, die op 18 juli 1760 met de Lekkerland te Batavia aankwam, is terstond een extract uit een brief van Heren XVII gegeven, waarin hij benoemd werd tot directeur van Bengalen. In een geschrift, dat is gevoegd bij de resolutie van 29 juli, verklaarde Taillefert dat hij oog had voor de eer en de verplichting van deze benoeming, maar dat hij toch enige bedenkingen koesterde. » 
Terwijl aan den anderen kant de zorgelijke gesteldheid der Bengaalsche zaaken en de geest van verwarring die aldaar onder de dienaren scheint plaats te vinden, hem niet als de grootste en schier onoverkomelijke zwarigheeden in de aanvaarding van dat bewind voor ogen stelde. Zijn Ed. betuigde, uit hoofde voorsz. en om de gevolgen die uit der mooren openbaar geweld en de heimelijke lagen der Engelschen, buiten ’s hemels kragtdadigen bijstand, voor ’s Compagnies belangen te dugten zijn, in een bijsteren gemoedstrijd gevallen te zijn over de parthij die hij in desen konde en behoorde te neemen. Dog dat hij eindelijk besloten had de beswaamissen die hij uit dezen hem opgedragen last voorspelde, onder ons oog te brengen, onderwerpende zich tegelijk zonder uitzondering aan ons oordeel en de dispositie die wij dienaangaande mogten nemen. Onder dit eenige verzoek dat wij, goedvindende hem de Bengaalsche directie te laten aanvaarden, teffens bij Uw Edele Hoogagtb. geliefden aan te houden om qualificatie teneinde Zijn Ed., zoodra hij daartoe quam verzoek te doen, naar dese hoofdplaats weder te mogen dimitteeren. 
Hoe meer de Hoge Regering van de netelige situatie in Bengalen overtuigd raakte, des te meer was zij blij met de benoeming van Louis Taillefert, die met de van hem bekende verstandigheid en hartelijkheid door overleg en behendigheid de zaken in Bengalen zou kunnen herstellen. Derhalve werd besloten dat hij het bestuur daar op zich zou nemen. Taillefert aanvaardde deze opdracht gewillig, maar had weinig hoop erin te slagen. Hij stelde wel de voorwaarde dat hij, als hij tegen sommige ongediciplineerde dienaren strenge maatregelen nam om anderen de lust tot dwarsliggen te ontnemen, hij daarin door de Hoge Regering gesteund zou worden. Dit is hem toegezegd en krachtens het besluit van Heren XVII is hem de gage van directeur van f 180,- per maand toegekend boven dat van een extraordinaris raad van Indië. Taillefert is op 21 augustus met de Lekkerland, die daartoe speciaal was uitgerust, naar Bengalen vertrokken, van waar dit schip zo spoedig mogelijk met de afgeloste directeur Adriaan Bisdom naar Batavia moet terugkeren. De Hoge Regering vraagt dringend toestemming om, als Taillefert daarom vraagt, hem weer uit Bengalen te mogen verlossen. Hij was nog maar net van het lastige bestuur van Sur at ontheven en zou van een zoete rust, die hem door de kwellingen door moslims en anderen zolang onthouden was, kunnen gaan genieten, toen hem een nieuwe en zware last, hoe eervol ook, werd opgelegd. Hij heeft door vele ziekten een wankele gezondheid en een verzwakt gezichtsvermogen, uitvloeisels van zware arbeid. De hoop wordt uitgesproken dat Heren XVII de billijkheid van een dergelijk verzoek door Taillefert zullen inzien en het positief zullen honoreren. De besluiten van Heren XVII, waarvan de extracten zijn toegezonden, zijn uitgevoerd. Zo is de uitrusting van de schepen conform de resolutie van 11 oktober 1759 veranderd. De rekesten van de erfgenamen van de overleden directeur Hendrik Groesius en van de Utrechtse weeskamer c. s. zijn in kopie aan weesmeesters overhandigd, om over het eerste het nodige te berichten en over het tweede zonodig aan de Hoge Regering een spoedige uitvoering te vragen, alsmede de nodige stukken betreffende de boedel van wijlen de ordinaris raad Johannes Mattheus Cluysenaar en het proces door genoemde weeskamer gevoerd tegen de ordinaris raad Librecht Hooreman, optredende voor zijn echtgenote. Uit het bericht van de weeskamer, dat met de bijlagen wordt overgezonden, blijkt dat de boedel van de weduwe Groesius op verzoek van de Amsterdamse weeskamer reeds in december 1759 per assignatie naar Nederland is overgemaakt. Weesmeesters verklaren dat ze aan het verzoek van de Utrechtse weeskamer c. s. zullen voldoen, zodra iemand door hen gemachtigd zal zijn, en ze leggen daarbij een lijst over van de stukken die in de procedure tussen hen en Librecht Hooreman reeds aan genoemde weeskamer zijn verzonden. Voor de eis van retouren van 1761 is de gecommitteerde over de zaken van de inlander opgedragen de Jakatrase indigo niet meer in het formaat van zogenaamde kurken, maar in dat van gewone koekjes te laten prepareren. Eveneens is er naar Java en Cheribon de opdracht gezonden om geen 
tweede en derde soort zijde te leveren, omdat die voor de Nederlandse werkplaatsen geen nut heeft, en voor de eerste soort de verbeteringen die in de eis van retouren zijn genoemd, door te voeren. Naar Ceylon werd opgedragen, wegens de mindere afzet in Nederland, de prijs van cardamom van vier weer op twee stuivers te brengen, maar dit met voorzichtigheid door te voeren om de inlander niet het idee te geven dat deze verlaging van een onlangs verhoogde prijs ook op andere producten zal worden toegepast. De cardamom is voor de Compagnie van minder belang en er moet door al te grote voortvarendheid geen schade aan artikelen van groter belang worden berokkend. De brief van Heren XVII is hiermee beantwoord; nu zullen de belangrijkste zaken van de voorvallen sinds het vertrek van het naschip worden behandeld. 
Amboina Amboina leverde, zoals 15 oktober 1759 al was voorspeld, maar 24. 733 Ib. kruidnagels. Dit komt doordat er het jaar ervoor een rijke oogst was en dit jaar, door een onregelmatige afwisseling van regen en droogte, een kleinere oogst. Banda Uit Banda voerden de Bronstee en de bark de Rijder 297 hele en 6 halve sokkels foelie met 392. 645 nootmuskaat aan, terwijl het nagewas met de Kasteel van Tilburg wordt tegemoet gezien. » Ternate 
Van Ternaten is per den Erfprins voor ƒ 47. 305, 11,- aan stofgoud aangebragt. De Peloppers hebben er de onlangs weder opgeregte post te Lemboenen. niet verre van Gorontale leggende, afgeloopen, waarbij negentien Europeërs hun leeven gelaten hebben, bedragende het verlies der t’ zoekgeraakte goederen vijf duyzend guldens. Makassar Bandjarmasin Palembang Siam Japan 
Gouverneur Roelof Blok is van Makassar teruggekeerd. Er is ƒ 72. 000 met het schip Sloten aan overtollige contanten teruggezonden. 
Bandjarmasin leverde tot nu niet meer dan 463. 117 Ib zwarte en 12. 023 Ib witte peper. Een Chinese jonk laadde bij de Chinese kampong 250. 000 Ib peper in. Dit is een ingeslopen misbruik, waaraan, als er op de belofte van de sultan aan resident Lodewijk Wilkens de Lile gerekend kan worden, spoedig een einde zal komen, als alle peper aan Compagnies loge wordt afgeleverd. 
Van Palembang kwam met ’s konings schepen en met de Zeelelie 901. 122 Ib peper, 1. 686. 579 Ib tin, behalve wat nog met de Zuiderburg, die al enige tijd in Batavia had kunnen zijn, wordt verwacht. 
Naar Siam is met de Gerechtigheid voor ƒ 65. 412 aan contanten en koopwaren verzonden. 
Naar Japan is met de Zuid-Beveland en de Keukenhof een lading t. w. v. ƒ 383. 800 gezonden, wat ƒ 11. 565 minder is dan geëist. Om het gevraagde retour enigszins te voldoen, is nog voor f 1830 aan niet gevraagde en groot verlies gevende goederen gezonden. Uit de verdeelde eis blijkt dat deze slechts gedeeltelijk wordt voldaan, hoewel op de noodzaak de gehele eis te voldoen is gewezen. Als dat niet geschiedt, wordt de Compagnie in verlegenheid gebracht en krijgt ze niet de gewone hoeveelheid staafkoper, tenzij Heren XVII instructie geven. Daarom wordt verzocht. In het bijzonder wordt er, in het belang van de Compagnie, op aangedrongen dat de gevraagde manufacturen geleverd worden. 
Malakka Uit Malakka zijn geen berichten ontvangen. Sumatra’s Westkust Van Sumatras Westkust is ƒ 240. 547 aan goud ontvangen, ƒ 40. 365 aan benzoë, kamfer en peper, terwijl daarheen 322 pakken textiel en andere koopwaren zijn gezonden. De Brons tee zal met nog 108 pakken volgen om de gelegenheid van een voordelige afzet niet te laten voorbijgaan. Met dit schip gaan ook een versterking van 50 soldaten, 20 matrozen en 10 ambachtslieden met een ingenieur om de fortificatie van Padang te inspecteren en verbeteringen aan te geven. Het rapport, dat Heren XVII in hun brief van 10 oktober 1758 hebben gevraagd over de verkoop van de daarheen in 1756 verzonden 468 pakken textiel, is uitgebracht en is gevoegd bij de bijlagen. Dat is ook het geval met een bericht van de fiscaal te Padang in de zaak van de gewezen resident te Baros Joseph Chailje wegens fraude met een tekort aan zout in de lading van de Waakzaamheid. » 
Bij onze onderdanige letteren van den 25e april gaven wij Uw Ed. Hoogagtb. verschuldigde kennis van de verscheining der twee Fransche oorlogscheepen Le Condé en L’ Expedition, en hoe de Engelsche sterktens te Natter en Tappianoeli door hun vermeesterd en vervolgens aan de wettige landsregenten overgegeven waren; van welke vervolgens de vrijwillige opdragt op de Nederlandsche maatschappij geschied is. Wij verwittigden Uw Ed. Hoogagtb. teffens van de aanbieding door den Franschen brigadier, den grave D’ Estaing, gedaan om de Engelsche plaatzen aan d’ Compagnie af te staan, en hoe wij bij secreete resolutie van den 22e april besloten hadden ons nog direct nog indirect met iets dat den Engelschen eygen was geweest, te bemoeyen en alleen eene kleyne posthouding op Natter en Tappianoeli te begrijpen, als zijnde plaatsen waarop de Compagnie van oudsher niet alleen een onbetwistelijk regt gehad heeft, maar die nu nog daarenboven door derzelver wettige regenten aan haar opgedragen waren. 
Volgens de brief van 25 augustus is dit uitgevoerd. De boekhouder die daar resident is, heeft het Engelse fort aan de regenten overgegeven en het is door inlanders afgebroken. » 
Vond de graaf D’ Estaing weinig moeite om Natter en Tappianoelie te vermeesteren, de tegenstand die men hem te Bancahoeloe en andere aan die zijde leggende comptoiren bood, was nog minder. De Engelschen verlieten zelfs hun fort Marlborough op de eerste aannadering der Franschen en wierden in ’t open veld, daar zij hen wilden afwagten, geslagen en gevangengenomen. De graaf zag zig dus buiten verwagting, op eene gemakkelijke wijse, overwinnaar, maar hiermeede waren alle swarigheeden niet te boven gekomen. Zijne scheepen, die langen tijd het benodigde hadden moeten missen, waren in eenen reddeloosen staat en hij had daarenboven gebrek aan de noodzakelijkste zaken. Daar was dan geen beter middel, dan zijn toevlugt tot Batavia te neemen. Hij deed het ook bij enen beleefden brief, ter resolutie van den 8e julij geïnsereert, en die door een capitain van de infanterij, met name Medor Joseph Carpentier, herwaards overgebragt wierd. De voornaamste inhoud was ene aanbiedinge van de veroverde Engelsche plaatsen en een verzoek om ’s Compagnieswege met een paar scheepen, eenige equipagiegoederen en vivres voorzien te worden. Omtrent het eerste persisteerden wij bij ons vorig besluyt en weezen het aangebodene beleefdelijk van de hand, terwijl van het tweede ons onvermogen aantoonden, maar lieten aan monsieur Carpentier de vrijheyd om zijne behoefte bij de borgers te zoeken, evenals men den Engelschen somtijds gepermitteert heeft. Teffens verzogt de graaf dat den capitain Carpentier met een van ’s Compagnies retourbodems transport naar Europa mogt verleend worden, om aan Zijn Aller Christelijkste Majesteit van den uytslag zijner verrigtingen te gaan verslag doen. ’Twelk wij ook om die reeden niet wel hebben kunnen weygeren. 
Bij ons antwoord verzogten wij teffens ene gepaste satisfactie en weder uytlevering van de op Padang, Poelo Chinco en Ajerhadja medegenomen manschappen op het nietig pretext dat zij Franschen of in Franschen dienst geweest waren. 
De brief in antwoord was den 12e julij nauwelijks ten papiere gebragt, toen ons tijding gebragt wierd dat de graaf D’ Estaing zelve, met zijne twee scheepen, de Bataviasche rheede naderde. Hij schreef ons, nog voor dezelve leggende, een brief, waarbij hij, onder herhaling van zijn vorig verzoek om scheepen, scheepsbehoeften en vivres, teffens insteerde dat aan den geweesen gouverneur van Bancahoeloe en andere gequalificeerde Engelsche gevangenen, die op zijne scheepen waren, met onze scheepen transport naar Chormandel verleend wierde. Wij persisteerden bij ons voorig schrijven van den 12e julij, welke brief eerst even bij den graaf aan boord besteld was, maar beloofden egter alle inschikkelijkheid omtrent zijne instantiën, zoo hij aan zijnen kant den billijken eysch tot weder uitlevering van ons weggevoerd volk quam in te willigen. 
Hierin consenteerde de graaf niet alleen, maar beloofde ook op zijn edelmans woord van geenen onzer dienaren tot Franschen dienst te zullen aanneemen. Welke belofte van onze zijde omtrent zijne scheepelingen mede gedaan wierd. 
Graaf Charles-Henri d’ Estaing kwam tenslotte te Batavia en wegens de slechte staat van zijn schepen en gebrek aan middelen is hem bij resolutie van 21 juli toegestaan om, met door hem gehuurd volk onder toezicht van de werfbaas, zijn schepen op Onrust te laten repareren, en zijn hem equipagegoederen die niet particulier verkrijgbaar waren, verstrekt. Dankzij voorzorgen is alles vreedzaam verlopen en zijn de Fransen op het eiland Kuiper gehuisvest. In de resolutie van 24 juli staat vermeld welke overlast Batavia ondervonden heeft. De graaf D’ Estaing heeft bij resolutie van 7 oktober de schuldigen gestraft. Hoewel hij zich onschuldig acht, is er gegronde reden dat hij betrokken was bij het ronselen van volk. Het is onzeker of hij het zal teruggeven. Hij heeft de gouverneur - generaal wel een gesloten brief voor de commandant van fort Marlborough overhandigd, waarvan het ontvangen afschrift geopend was, en waarin de vrijlating van 18 dienaren van de Compagnie werd bevolen. Hij is met zijn twee schepen en vier hier gekochte sloepen op 4 oktober onder zeil gegaan, om de buit van de Engelsen op te halen, hun forten te slopen en naar Mauritius te varen. Het voordeel dat de Compagnie van deze omwenteling heeft, moet af gewacht worden. Bij een geheime resolutie van 22 april zijn de nodige maatregelen genomen om voordeel te trekken uit de verdrijving van de Engelsen en om chicanes te voorkomen. De voorzichtigheid die is betracht met het afwijzen van het Franse aanbod, was reeds in de brief van 20 november 1745 door Heren XVII opgedragen. Immers, bij de koop van drie Franse schepen was reeds bevolen om gekaapte schepen, of 
hun lading, nooit geheel of gedeeltelijk in beslag te nemen, noch dat aan particulieren toe te staan. Er wordt gehoopt dat Heren XVII nu een dergelijke handelwijze zullen goedkeuren. Er is niet inschikkelijker tegen de Fransen opgetreden dan nodig was, om geen reden om beledigd te zijn te geven, omdat ook aan de Engelsen te Benkulen alle benodigdheden zijn verstrekt. 
Bengalen Sinds het verzenden van de geheime brief van 25 april 1 760 is de situatie in Bengalen niet verbeterd. Er is 30. 000 ropia uitgegeven aan één van de krijgsheren van de nawab die de loge te Hooghly belegerde, en de Engelsen eisten 100. 000 ropia als schadevergoeding, die nog niet voldaan is, maar waaraan de Compagnie wel niet zal kunnen ontkomen. In de geheime brief van 21 augustus is bevolen de Engelsen door disputen en contra-eisen zo lang mogelijk aan het lijntje te houden, maar aangezien er geen andere uitweg valt te bedenken, is er toestemming voor betaling gegeven, maar wel voor eigen rekening van de dienaren onder het stellen van borgtocht. De beslissing wordt aan Heren XVII overgelaten. Louis Taillefert stelt een rapport op. Omdat het is afgedwongen, wordt het verdrag dat met de nawab en de Engelsen is gesloten, niet erkend en zullen er uitsluitend verdragen gesloten worden die op de oude en wettige privileges gebaseerd zijn. Door het geweld van de Engelsen staat de salpeterhandel zo goed als stil, maar er zijn met de B leiswij k en Vlissingen nog 1146 kisten opium aangevoerd. De lading van beide schepen samen was ƒ 880. 254 waard. Met de retourschepen Osdorp, Bleiswijk, Oranjezaal en Vlissingen, en met de Zeelelie over Coromandel, is op de eis van ƒ 1. 900. 000 aan contant ƒ 1. 911. 414 gezonden, wat samen met dat wat met het directe schip uit Nederland wordt aangevoerd, voldoende moet zijn. Coromandel Naar Coromandel is met de Vredestein, Hof d’ Uno en Leiden ƒ 1. 216. 489 aan goud gezonden, en nog f 228. 801 met de Ruiteveld via Ceylon en ƒ 1. 260. 054 uit Bengalen. Ceylon moet van deze bedragen twee ton aan pagoden ontvangen. Uit Coromandel is voor ƒ 488. 959 aangevoerd, waaronder 890 pakken textiel. Vooral op de noordelijke kantoren is de af zet goed. Daarom is er op de vervolg eis met de Nijenborg via Malakka nog ƒ 231. 554 aan goederen naartoe gezonden. » 
Ondertusschen bleven er de Engelschen nog even sterk den meester speelen, temeer nu de Franschen t’ eenemaal in onmagt zijn. Laastgemelde hebben nu ook hunne vesting te Carical onder de magt der Engelschen zien bukken en Pondicheri zelve was geblokkeert, waarbinnen men gebrek aan allerley noodwendigheeden, inzonderheid aan contanten, leed en oneenigheid onder de voornaamste hoofden regeerde. 
Ons schip Haarlem is door d’ Engelschen tot omtrent Pondicherij zoo heftig vervolgt, dat de Franschen, om het niet in vijandelijke handen te laten vallen, zelven den brand daarin gestoken hebben. In alle dese troubelen hebben wij ’s Compagnies vastigheden door toezending van volk, dat door de presente schaarheid egter sober gevallen is, en van verdere oorlogsbehoeftens, naar mogelijkheid tragten in staat van tegenweer te stellen. En de ministers hebben ook, naar hun schrijven, de comptoiren te Jaggernaykpoeram en Bimilipatnam met meerder bezetting voorzien. Maar het direct voor Bengale uytkomende schip is, volgens de jongste berigten, sonder soldaten van de Caap vertrokken, alwaar men onse ordre om 150 militairen voor Nagapatnam daarop te plaatsen, te laat ontfangen heeft. Ceylon 
Op Ceylon is de kaneeloogst gunstig. Na de verzending naar Nederland en 300 balen naar Batavia zijn er nog 1989 balen over. Met de retourschepen De Drie Papegaaien, Giessenburg, Walcheren en Leimuiden, die via Ceylon varen, is daarheen voor ƒ 406. 201 aan goud gezonden. 
Malabar Malabar leverde voor de Ceylonse retourschepen 1. 150. 41 1 Ib peper en voor Batavia met de Radermacher 806. 208 Ib. Met de Ruiteveld en Snoek zijn op de eis zoveel mogelijk koopwaren gezonden. De suiker was heel schaars en geld was er genoeg, doordat uit Surat 200. 000 ropia’s gezonden was. Commandeur Casparus de Jong is op zijn herhaald verzoek afgetreden en naar Batavia gekomen. Zijn opvolger is Godefridus Weyerman, die 1 7 jaar opperhoofd te Cannanur is geweest. Surat Behalve de Hof d’ Uno en de Waakzaamheid, waarvan de aankomst reeds in de brief van 25 april werd gemeld, zijn de Kattendijke en Lekkerland met een lading van ƒ 468. 372, waaronder 200. 000 ropia’s, aangekomen. Er is zo’n gebrek aan suiker dat, op een eis van nog geen 6000 canasters, per de Duinenburg slechts 2000 canasters voldaan kon worden. De Lapienenburg en Torenvliet, die daarheen zouden gaan, wachten nog op lading. Kharg De Middelburg kon maar 954 canasters suiker naar Kharg meekrijgen en daarom is de lege ruimte met rijst is gevuld. De Mariënbos wacht op suiker voordat zij daarheen vertrekt. De Slot Cape l le wordt spoedig vandaar verwacht. » Java’s Oostkust 
Java zoude kunnen gezegd worden in eenen gezegenden staat te zijn, indien de droevige besmettelijke ziekte, die eerst de Jaccatrasche en Cheribonsche bovenlanden doorlopen heeft, en nu, volgens de berigten, tot agter Samarang doorgedrongen is, niet zoo groote slagting onder de inwoonders veroorzaakte. En de besmetting schijnd haar nogal verder oostwaard te verspreyden. Cheribon 
Te Ceribon egter is de sterfte door ’s hemels gunste gecesseert, maar de groote vermindering daardoor onder ’s lands bewoonders veroorsaakt, zal, gelijk wij met reden dugten moeten, vooreerst enige minderheyd in de leverantie van producten veroorsaken. Bantam 
Door een schrale oogst leverde Bantam twee miljoen Ib minder peper dan het voorafgaande jaar. De hoop is dat een betere oogst en het vertrek van de Engelsen verbetering zal brengen. De geheime besluiten van 22 april en 23 mei moeten hiertoe bijdragen. Zoals de commandeur in de geheime brief van 12 mei berichtte, beloofde ook de koning zijn best te zullen doen. 
Batavia Behalve de reeds genoemde twee Franse schepen verscheen te Batavia nog het Franse schip de Robijn, dat door de gouverneur van Mauritius was gezonden om inkopen te doen. Bij resolutie van 9 september is dit toegestaan, behalve van suiker die de Compagnie zelf nodig heeft. Op het dringend verzoek van de kapitein zijn tegen betaling drie vaten teer, drie pek en drie gezouten vlees geleverd. Om aan de Indische eis te voldoen, is er tegen 5j rsd het pikol 1674 pikol koffiebonen uit Réunion geaccepteerd, omdat de inkoop voor het aanstaande retour zo mager was. Volgens de resolutie van 22 april 1757 was in een dergelijk geval evenzo te werk gegaan. De Robijn heeft samen met het schip van de graaf D' Estaing de rede verlaten. » 
Van de Engelsche krijgsgevangenen, hiervooren gewaagd, zijn eenige, daaronder de gewesen gouverneur van Bancahoeloe Roger Carter, met particuliere vaartuygen naar Cormandel vertrokken, maar aan William Trijon, capitain van het voor Bancahoeloe op de nadering der Franschen verbrande schip de Denham, zomede aan de juffrouwen Macquire, Beard en Fenwich, is met ’s Compagnies scheepen passagie naar Nederland verleend bij resolutie van den 22e julij. En voorts den 12e september beslooten van hun, zomin als van den Franschen capitain Carpentier, transportgeld te eysschen, mits zij zig van het nodige tot de reyse voorsien. 
De retourvloot van de eerste zending bestaat uit acht schepen, waarvan de Noord Nieuwland nu als voorzeiler vertrekt en de andere schepen op het eind van de maand zullen volgen. Commandeur van deze vloot is de kapitein-luitenant van de Radermacher Cornelis de Jong. In januari 1761 zullen de Overnes en Deunisveld, die uit Nederland verwacht worden, samen met de Oosthuizen, weer teruggezonden worden. De retouren bestaan onder andere uit 100. 000 Ib kruidnagels, 409. 592 Ib nootmuskaat, 1482 sokkels foelie, 4. 000. 000 Ib koffie, 144. 000 Ib witte en 2. 100. 000 Ib zwarte peper, met 1. 420. 000 Ib poedersuiker. Wegens geringe voorraad voor Indië is de salpeter aangehouden, waarover meer in de resolutie van 29 augustus. Onder de retouren zijn 119 pakken Bengaalse firtij in vaderlandse sortering voor rekening van de directeur te Bengalen Adriaan Bisdom. De Hoge Regering is dankbaar voor de 46 ton schats die zijn toegezonden. Conform de resoluties van 15 oktober 1759 en 25 april 1760 wordt er gewezen op het tekort aan matrozen en soldaten, zodat Ceylon en Coromandel niet in de gewenste staat van verdediging konden worden gebracht, zonder het oosten onverdedigbaar te maken. Hopelijk hebben Heren XVII de nodige maatregelen genomen, zodat de vestingen en schepen voldoende te bemannen zijn. Als de uitkomende schepen geen versterkingen brengen, zal de retourvloot niet op tijd kunnen vertrekken. Er is een tekort aan ambachtslieden en scheepstimmerlieden in het bijzonder: namelijk slechts 148 op Onrust, 67 op de werf, waaronder jongeren die nog niet kunnen kappen, en er liggen doorgaans wel 50 van hen ziek in de hospitalen. Jaarlijks moeten er wel 60 schepen min of meer gerepareerd worden. Er wordt vol vertrouwen op het zenden van bekwaam volk gerekend. De gezonden contanten en de assignaties zijn zodanig dat de eis voor 1 762 32 ton goud kan zijn. De eis voor 1761 kan van 52 ton eveneens tot 32 ton teruggebracht worden, als er maar 10 ton aan baar zilver en 10 ton aan baar goud en dukaten bij is. De verdere eis van benodigdheden is met zuinig overleg vastgesteld en daarom wordt gevraagd geen kortingen toe te passen. Er was gebrek aan vijf en zes duims spijkers, waardoor de timmerwerf te Rembang enige tijd stil lag. Van staafijzer zijn spijkers gemaakt, wat vrij kostbaar is. De equipagewerf heeft geen elf en twaalf duims touwen meer en er is gebrek aan koperen platen voor de scheepskombuizen. Hoe slecht de eis van manufacturen voor Japan is vervuld, werd reeds vermeld; de pakhuizen hebben geen fluweel, rood en blauw laken en lakenrassen meer. Molenstenen, waar al zes jaar om is gevraagd, zijn niet gezonden. Behalve die in de kruitmolens, is er geen meer in voor raad, zodat er gevaar is dat deze moeten worden stilgelegd. Daarom wordt dringend verzocht deze en andere gevraagde artikelen te zenden, alsmede mortieren en houwitsers uit de Haagse geschutgieterij. Toen 
deze brief tot hier was gevorderd, verscheen de Pijlswaart met de brief uit Nederland van 2 april. De bevelen daarin zullen worden uitgevoerd, zoals het spoediger overmaken van de boedels van personen op reis overleden, en het doorgeven naar Bengalen, Kaap de Goede Hoop en Ceylon van het bevel geen lijfeigenen met de retourschepen te laten meegaan voor wie geen transportgeld voor heen- en terugreis is voldaan. Dit wordt te Batavia stipt nagekomen. Men is dankbaar voor het zenden van ingenieur Dirk Zeijnde, omdat er voor genie en artillerie groot gebrek aan zulke personen is. Want die als bombardiers en kanonniers gezonden zijn, waren er niet geschikt voor. » 
]]></raw>
  <tunits>
    <tunit xpath="//volume[13]/missive[14]/header[1]" type="header" id="t1" offset="0" length="2329"/>
    <tunit xpath="//volume[13]/missive[14]/paragraph[2]" type="paragraph" id="t2" offset="2329" length="1063"/>
    <tunit xpath="//volume[13]/missive[14]/remark[3]" type="remark" id="t3" offset="3392" length="184"/>
    <tunit xpath="//volume[13]/missive[14]/header[4]" type="header" id="t4" offset="3576" length="2250"/>
    <tunit xpath="//volume[13]/missive[14]/paragraph[5]" type="paragraph" id="t5" offset="5826" length="453"/>
    <tunit xpath="//volume[13]/missive[14]/paragraph[6]" type="paragraph" id="t6" offset="6279" length="265"/>
    <tunit xpath="//volume[13]/missive[14]/remark[7]" type="remark" id="t7" offset="6544" length="2013"/>
    <tunit xpath="//volume[13]/missive[14]/paragraph[8]" type="paragraph" id="t8" offset="8557" length="517"/>
    <tunit xpath="//volume[13]/missive[14]/remark[9]" type="remark" id="t9" offset="9074" length="272"/>
    <tunit xpath="//volume[13]/missive[14]/header[10]" type="header" id="t10" offset="9346" length="123"/>
    <tunit xpath="//volume[13]/missive[14]/paragraph[11]" type="paragraph" id="t11" offset="9469" length="393"/>
    <tunit xpath="//volume[13]/missive[14]/remark[12]" type="remark" id="t12" offset="9862" length="577"/>
    <tunit xpath="//volume[13]/missive[14]/header[13]" type="header" id="t13" offset="10439" length="4709"/>
    <tunit xpath="//volume[13]/missive[14]/paragraph[14]" type="paragraph" id="t14" offset="15148" length="1793"/>
    <tunit xpath="//volume[13]/missive[14]/remark[15]" type="remark" id="t15" offset="16941" length="2884"/>
    <tunit xpath="//volume[13]/missive[14]/header[16]" type="header" id="t16" offset="19825" length="122"/>
    <tunit xpath="//volume[13]/missive[14]/paragraph[17]" type="paragraph" id="t17" offset="19947" length="1382"/>
    <tunit xpath="//volume[13]/missive[14]/remark[18]" type="remark" id="t18" offset="21329" length="346"/>
    <tunit xpath="//volume[13]/missive[14]/header[19]" type="header" id="t19" offset="21675" length="145"/>
    <tunit xpath="//volume[13]/missive[14]/paragraph[20]" type="paragraph" id="t20" offset="21820" length="625"/>
    <tunit xpath="//volume[13]/missive[14]/paragraph[21]" type="paragraph" id="t21" offset="22445" length="407"/>
    <tunit xpath="//volume[13]/missive[14]/remark[22]" type="remark" id="t22" offset="22852" length="442"/>
    <tunit xpath="//volume[13]/missive[14]/header[23]" type="header" id="t23" offset="23294" length="863"/>
    <tunit xpath="//volume[13]/missive[14]/paragraph[24]" type="paragraph" id="t24" offset="24157" length="165"/>
    <tunit xpath="//volume[13]/missive[14]/paragraph[25]" type="paragraph" id="t25" offset="24322" length="352"/>
    <tunit xpath="//volume[13]/missive[14]/remark[26]" type="remark" id="t26" offset="24674" length="3681"/>
    <tunit xpath="//volume[13]/missive[14]/remark[27]" type="remark" id="t27" offset="28355" length="2603"/>
    <tunit xpath="//volume[13]/missive[14]/paragraph[28]" type="paragraph" id="t28" offset="30958" length="1083"/>
    <tunit xpath="//volume[13]/missive[14]/remark[29]" type="remark" id="t29" offset="32041" length="255"/>
    <tunit xpath="//volume[13]/missive[14]/remark[30]" type="remark" id="t30" offset="32296" length="2746"/>
    <tunit xpath="//volume[13]/missive[14]/paragraph[31]" type="paragraph" id="t31" offset="35042" length="384"/>
    <tunit xpath="//volume[13]/missive[14]/remark[32]" type="remark" id="t32" offset="35426" length="650"/>
    <tunit xpath="//volume[13]/missive[14]/paragraph[33]" type="paragraph" id="t33" offset="36076" length="1120"/>
    <tunit xpath="//volume[13]/missive[14]/remark[34]" type="remark" id="t34" offset="37196" length="3145"/>
    <tunit xpath="//volume[13]/missive[14]/remark[35]" type="remark" id="t35" offset="40341" length="816"/>
    <tunit xpath="//volume[13]/missive[14]/header[36]" type="header" id="t36" offset="41157" length="444"/>
    <tunit xpath="//volume[13]/missive[14]/paragraph[37]" type="paragraph" id="t37" offset="41601" length="368"/>
    <tunit xpath="//volume[13]/missive[14]/footnote[38]" type="footnote" id="t38" offset="41969" length="132"/>
    <tunit xpath="//volume[13]/missive[14]/footnote[39]" type="footnote" id="t39" offset="42101" length="375"/>
    <tunit xpath="//volume[13]/missive[14]/footnote[40]" type="footnote" id="t40" offset="42476" length="198"/>
    <tunit xpath="//volume[13]/missive[14]/footnote[41]" type="footnote" id="t41" offset="42674" length="88"/>
    <tunit xpath="//volume[13]/missive[14]/remark[42]" type="remark" id="t42" offset="42762" length="690"/>
    <tunit xpath="//volume[13]/missive[14]/header[43]" type="header" id="t43" offset="43452" length="921"/>
    <tunit xpath="//volume[13]/missive[14]/paragraph[44]" type="paragraph" id="t44" offset="44373" length="995"/>
    <tunit xpath="//volume[13]/missive[14]/remark[45]" type="remark" id="t45" offset="45368" length="179"/>
    <tunit xpath="//volume[13]/missive[14]/paragraph[46]" type="paragraph" id="t46" offset="45547" length="1739"/>
    <tunit xpath="//volume[13]/missive[14]/paragraph[47]" type="paragraph" id="t47" offset="47286" length="231"/>
    <tunit xpath="//volume[13]/missive[14]/paragraph[48]" type="paragraph" id="t48" offset="47517" length="845"/>
    <tunit xpath="//volume[13]/missive[14]/paragraph[49]" type="paragraph" id="t49" offset="48362" length="228"/>
    <tunit xpath="//volume[13]/missive[14]/remark[50]" type="remark" id="t50" offset="48590" length="1643"/>
    <tunit xpath="//volume[13]/missive[14]/remark[51]" type="remark" id="t51" offset="50233" length="371"/>
    <tunit xpath="//volume[13]/missive[14]/header[52]" type="header" id="t52" offset="50604" length="1912"/>
    <tunit xpath="//volume[13]/missive[14]/paragraph[53]" type="paragraph" id="t53" offset="52516" length="396"/>
    <tunit xpath="//volume[13]/missive[14]/paragraph[54]" type="paragraph" id="t54" offset="52912" length="792"/>
    <tunit xpath="//volume[13]/missive[14]/remark[55]" type="remark" id="t55" offset="53704" length="272"/>
    <tunit xpath="//volume[13]/missive[14]/header[56]" type="header" id="t56" offset="53976" length="1161"/>
    <tunit xpath="//volume[13]/missive[14]/paragraph[57]" type="paragraph" id="t57" offset="55137" length="382"/>
    <tunit xpath="//volume[13]/missive[14]/paragraph[58]" type="paragraph" id="t58" offset="55519" length="261"/>
    <tunit xpath="//volume[13]/missive[14]/remark[59]" type="remark" id="t59" offset="55780" length="364"/>
    <tunit xpath="//volume[13]/missive[14]/header[60]" type="header" id="t60" offset="56144" length="739"/>
    <tunit xpath="//volume[13]/missive[14]/paragraph[61]" type="paragraph" id="t61" offset="56883" length="624"/>
    <tunit xpath="//volume[13]/missive[14]/remark[62]" type="remark" id="t62" offset="57507" length="2903"/>
    <tunit xpath="//volume[13]/missive[14]/remark[63]" type="remark" id="t63" offset="60410" length="668"/>
  </tunits>
</NAF>
